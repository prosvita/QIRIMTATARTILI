## УМУМИИ АФУ

Совет укюмети дюнья халкъларына янъы бир косьтериш япмакъ макъсадынек 1954 сенесининъ

март айында умумпй бир афу илян этти.
Бу эвель илян этильгенлеринден даа да шаматалы бир къанун эди.
Махкюмлик муддети беш йыл олгъанлар да бунынъ ичино киреэмишлер.
Маленковбу ишинен рус халкъынынъ назарында юксельмек истей.
Бу афу нетиджесинде мен де азат этильдим.
Факъат махкюмлик муддетим беш йыл олмайып, Сибирьге омюрлик сюргюн этильгеним ичюн манъа ватандашлыкъ пасиорты берильмеди.
Ялынъыз Русиеде ич кпмсем ве кетеджек ерпм олмагъаны ичюн Болыпая Муртада къалмагъа къарар бердим.
Заген, манъа коре, Русиенинъ ич бир ерп Сибирьден фаркълы дегиль эди.
Бир тарафтан, секиз йылдан берли бу къасабаыынъ авасына бираз олса да алышкъан эдим.
Яшым да етмишке якъынламакъта эди.
Ватаныма къавушмакъ умютим де азлашты.
Эгер юртума къайтмагъа мусаадеэтильсе, буны бир муджизе саяджагъым.

Умумий афудаи бираз сонъ эски давалар кене бакъылып башлады.
Музакерелер биткен сонъ бпр чокъ адамлар акъланды.
Маленков бу девирде ёл берильген акъсызлыкъларны тюзетмеге ве истирап ичпнде къалгъан гунасыз адамларны акъламагъа гъайрет эттп.
Октябрь айында Красноярск улькеспнинъ КГБсинден бир даветнаме алдым.
Давамнынъ янъыдан бакъылмасы ичюн соргьугъа чагъырылам.
Бу меннм ичюн чокъ муим эди.
Янъы тефтишнинъ нетиджеси мепим келеджектеки аятымны кескин денъиштире биле.

Соргьуны Красноярск КГБсининъ шефи алып барды.
Одасына кирер-кирмез ич бир ачыкълама япмадан соргъуны башлады:

— Къаерлисинъ?

— Аслен тюркиелим.

— Сонет Русиесине не вакъыт не не ичюн кельдинъ?

— 1918 сенеси оджа оларакъ кельднм.

— Къач йылдан берли махкюмсинъ ве не ичюн махкюм олдынъ?

— Он йылгъа махкюм этильдим.
Йигирми беш йылдан

берли эп бастырыкътам.

Юзюме тааджипнен бакъты.

— Я!
Не ичюн ойле?

Тебессюм этерек дедим:

— Ннчюнми?
Мени быракъмакъ истемейсииъиз де, онынъ ичюн.

Бу сёзюм оны ачувландыргъаныны анъладым.
Юзю енгнльден къызарды.
Козьлерини ачып-къапатты, сонъра олдыкъча серт бир сеснен:

— Бекторе, — деди, — протоколны имзалайым.
Эгер айткъанларынъ догъру чыкъса, шубеспз, акъланаджакъсынъ.

Сенелердже расткелишкен полис шефлери арасында бойле йымшакъ муамелели адам корьмеген эдим.
Бу себептен умютлерим гъайрыдан баш котердилер.

— Тонарищ начальник, — дедим, — манъа умют бердинъиз.

Начальник джеваи бермеди.
Енгильден кулюмсиреди.
О заман янъыдап джесаретлендим.

— Мени акъламакътан не чыкъаджакъ? — деп сорадым.

Къашларыны юкъары догъру къалдыраракъ:

— Не демек истейсинъ? — деп сорады.

— Махкюм оларакъ бу ерде кечирген йигирми бепі сенени манъа къайтарыи бере билирмисинъиз?
Онынъ ичюн акъласанъыз биле тешеккюр айтмам.

— Сен чокъ гевезеленесинъ! — деп багъырды.

— Догъру сёйлемек, гевезелик этмектирми?

— Гевезеликни быракъ, дедим санъа!

Йыллар девамында ичимде топлангъан дуйгъулар исьян котердилер.
Сусмакъ истесем де артыкъ сусыи оламадым.

— Совет девлети мени акълайджагъы ерине, бу къартлыкъ ве кимсесизлик чагъымда мемлекетиме ве аилемнинъ янына кетмеме изин берсе, о вакъыт тешеккюр этерим, — дедим.

Буларны сёйлемектен макъсадым, бираз олса да, не тюшюнгенини анъламакъ эди.
Начальник юзюме аджыпгъан киби бакъты.

— Ничюн Тюркиеге кетмек истейсинъ? — деи сорады.

— Тюркие меним Ватанымдыр, — дедим. — Аилем де андадыр.
Мен энди къартайдым.
Русиеде мени бакъаджакъ кимсе ёкъ.
Сонъра...

Лафымны бирден кестим.
Эеджандан богъазым къурып къалды.
Нефес алып, янъыдан девам эттим:

— Сонъра...бу ябанджы мемлекетте ольмек истемейим.

Начальник «бу ябанджы мемлекет» сёзлерини бегеимеди, башыны эки янына саллаяракъ:

— Сизинъакъылынъыз ич де кирмейджекми? —деди. — Тюркиени дженнег зан этесинъизми?
О ерде адамларнынъ ачлыкътан ольгенпни эшитмединъмн?

— Эр шейден эвель Тюркие Ватаным меним.
Ич бир сёзге де инанмам.

Серт-серт юзюме бакъты.

— Сен нафиле Тюркиеге кетмек истейсинъ.
Эм о ерге аякъ баскъанынънен сени тевкъиф этип, тюрьмеге

быракъырлар.

Бойле бир муамелеге огърайджагъымны ич акъылыма кетирмейим, — дедим.

Начальник бу сефер зйидже къызды.

Анги джесаретле бойле къонушасынъ? — деп багъмрды.
Ёкъса, не айткъанынъны ве къаерде олгъанынънынъ фаркъына бармайсынъмы?
Йигирми беш йыл дегпль, юз йыл ятсанъыз биле акъылынъыз кельмейджек.
Сизинъкибилерни къуршунгъа тизмектен башкъа чаре ёкъ.

Буларны сёйлеген сонъагъыр бир куфюр десавурды ве сонъра сусты.
Мен бир шей олмагъан киби сакин эдим.
Дерсинъ, къаршымдаки адам рус полис шефи дегиль зди.
Опынъ къызгъынлыгъынынъ себебини аиълап оламадым.

— Начальник, — дедим, — эгер изин берсенъиз, бир шей даа сорамакъ истейим.

Бпраз элесленип юзюме бакъты ве сонъра:

— Къана сора — деди.

— Мени Тюркиеде апс этеджеклерини насыл тахмин

этесинъиз?

— Насылмы? — деп багъырды. — Тюркие бизим энъ буюк душманымыз, онынъ ичюн.

— Эки девлет бири-бирине душман ола билир.
Бу айры бир мевзу.
Мен...

Начальник бпрден лафыны шашырды.
Сонъра сёзюмни кесип:

— Биз озь ишимизни бакъайыкъ, — деп кестирди. — 0 тарафы не санъа, не де манъа багълы.
Эм сен чокъ къонуштынъ.
Етер энди.

Ку л юмси ре д им.

— Догъру, — дедим. — Сорайджакъларым бу къа-

дар эди.

О мени сусмаса керек, деп тюшюнди ве бу сефер озю лаф башлады.

— Демек, не олса олсун, амма Тюркиеге кетмек истейсинъ, ойлеми?

— Эбет, — дедим.

— Амма сонъундан пек пешман этерсинъ, — деп исрар зтти.

— Хайыр, — дедим, — иешман этерим деп ич тюппонмейим.

Элинен юзюни къапатты, бир ань тюшюнген сонъ: Пек яхшы, — деди. — Мен де Москвагъа вазиетни бильдирир, Тюркиеге кетмек ичюн исрар эткенинъни, атта Тюркиени пек сагъынгъанынъны язарым.
Артыкъ мында ишинъ битти, кете билесинъ.

КГБден умют ве севинчнен айырылдым.
Факъат арадан алты ай кечкен, Ташкент эльчиханесннден истегим ред этильгени акъкъындаки хаберни алгъан сопъ севинч ве умютлерим ексан олдылар.
