## ДОРОГА ДО ТАБОРУ

Вранішнє сонце обережно торкнулось гір, а потім, піднявшись вище, заполонило теплом навколишній світ.
%Зовсім нічого не змінилось.
%Я бачу, як ці місця втонули у печалі й скороботі.
%Мій погляд поспіхом торкається кожного обличчя в надії  побачити хоча б одне знайоме.
%Ах, одне, четверте, соте...
%Якби ж почути хоч шепіт.

1933 рік, 10 листопада...
%Я виходив з приміщення старої будівлі Ташкентського ГПУ, з-за прозорої фіранки виднівся світанок. 
% Коли я вирушив машиною ГПУ у супроводі двох караульних, мені хотілось в цю мить поглинути Ташкент і цей день.
%Двадцять місяців мої дні проходили в камері, де мене тримали в лабетах, допитуючи, спеціалісти.

%Коли ми прибули у центр відправки, мені наказали вийти з машини.
Центр розміщувався за містом у старому караван-сараї.
%Після того, як у другій частині центру підготували мої документи, мене відвели у лазню.
%Мої речі продезінфікували та видали табірний одяг та номер.
Перевалочний табір, це — окремий світ.
%Я зрозумів, що в’язні тут ділилися на три класи.
До першого входили ті, хто виконував найтяжчу працю.
%Другому класу доручалась робота більш легка.
% А ті, хто належав до третього, виконували звичайну роботу.
У відповідності до цього поділу в’язні отримували їжу та одяг.
Темний рушник, жакет з панталонами із зміною нижньої білизни видавалися першим.
Майже новий одяг носили представники другого класу, а от лахміття свідчило про те, що в’язні, вбрані в нього, належать до третього класу.

Мені видали латаний одяг, отже, я — представник другого класу.
На шию повісили дощечку з цифрами — 62441.

%Мій настрій трохи піднявся, коли я побачив тут хоч когось знайомого. 
%Це були двоє хлопців-узбеків, які сиділи зі мною у одній камері.
Вони працювали двірниками.
%З їхньою поміччю і я знайшов роботу.
Прибираю кабінети начальників у центрі.
%Для мене це була велика честь.
%У росії рекомендація була найбільш поширеним і широко використовуваним засобом.
%Без рекомендації роботу знайти неможливо.
%Саме завдяки хорошим  рекомендаціям цих двох, мені дозволили вночі спати у коридорі.
%Я бачу керівництво табору ГПУ.
%Незважаючи на легкість моєї роботи, після перебування у темних і прохолодних камерах протягом двадцяти місяців, болить все тіло.
%Але я можу відпочити вночі.

%У центрі знаходилось більше десяти тисяч чоловік.
Серед них був і колишній керівник республіки Таджикистан.
%Бараків мало, а в'язнів багато.
%Бідні люди лежали один нас одному.
%Крім того, бараки, зведені з очерету і глини, швидше нагадували решето, ніж нічліш.
%Тому половина в'язнів змушені були спати просто неба.

%У таборі діяли свої закони.
%Cильніші відбирали гроші, одяг, постіль.
%Їм було байдуже.
%Через це крадіжки поступово відбувались все частіше.

У цьому перевалочному таборі я провів десять днів.
%Вранці, на одинадцятий день нам сказали, що ми їдемо.
 %По периметру всього табору стояли солдати ГПУ.
%Тих, кого мали відправляти, почали виводити по одному, проводити ретельний обшук, вилучаючи все, що знаходили.
%Тут нема такого поняття як папір, ручка, книга.
%У кожного в'язня при собі не має бути нічого, окрім ложки та миска, а також не більше двадцяти п'яти карбованців.
Після обшуку я приєднався до групи, яка складалася зі ста п’ятдесяти чоловік.
%Нас вишикували в ряд по п'ять чоловік.
Щільним кільцем нас оточили солдати з вівчарками і ми вирушили в путь.
%Коли ми прямували на станцію Ташкента, нас з сумом проводжали діти та молодь.
%По виразу їхніх облич було видно, що вони шоковані.
%Це були мої учні.
%Однак, вони не знали, що всередині цієї групи є їхній вчитель, який їде у заслання.
Дорога була неблизькою, знесилені люди, ледве пересували ноги.
Солдати брудною лайкою і багнетами намагалися прискорити нашу ходу.

%На вокзалі нас загнали в грузові вагони.
%У трьох маленьких вагонах юрбились сто п'ятдесят чоловік.
%Неможливо було навіть поворухнутись.
Кожна група ув’язнених отримала парашу, десять буханців хліба, п’ятдесят порцій солоної риби.
%Двері відчиняли, щоб зайшло повітря, і потім зачиняли залізними ґратами.
%Вагон шарпнувся, застукали колеса і ми зрозуміли, що нас повезли.
В’язні у вагоні не знали один одного.
Трималися насторожено: а раптом тут є агент ГПУ.
%Та врешті-решт поступово спільна біда почала нас зближувати, люди почали тепліше ставитись один до одного.

%Ми прибули до табору на березі річки Зарафшан, де розкинулось бавовняне поле.
%Зазвичай потяг долав цю відстань за п'ять днів, незважаючи на те, що він запізнився на вісімнадцять годин.
%Ми так само користувались парашею, їли солену рибу всі п'ять днів.
%Іноди ми робили зупинки на вокзалах.
%У вагоні смерділо людським диханням та потом.

Ніколи в житті, здавалося мені, я нікуди так довго не їхав.
%Мабуть, у степу, я це зрозумів, бо чути, як завиває добре відомий мені степовий вітер.
%Тут один нагадує мені мого співкамерника Марсельєзу із в'язниці ГПУ.
“Сім разів по сім...” — і починає матюкатися.
%потім знову рахує, сміється, його сміх переходить в істеричний.
%Це молодий кримчанин, який зійшов з розуму.

Молюся аби поїзд не зупинявся так часто, бо вже не витримую того запаху туалету, поту, екскрементів.
Коли ми їдемо, сморід залишає вагон через численні щілини.
І тоді всі піднімають голови догори і починають жадібно вдихати повітря.
Одному в’язню дісталося місце біля параші.
Бідолашний він цілий день блював, а потім втратив свідомість.
Інший зірвався з місця, кинувся до дверей, почав битися об неї головою.
Ні в кого з нас не було сил піднятися, щоб втримати і заспокоїти його.
З рота в нього пішла піна, очі вирячились, кров залляла обличчя...
Аби не бачити цього жаху я заплющив очі.
Невдовзі все припинилось — чоловік помер.

На п’ятий день поїзд зупинився.
Двері відчинились і нам наказали виходити.
Я першим зірвався з місця і, не звертаючи увагу на зливу, зістрибнув на землю.

Нас привезли на станцію Зіядін.
Приміщень майже не було: скільки сягав зір — розкинувся голий стен.
Нас знову вишикували у колону і наказали рухатися.

Дощ не вщухає.
Поволі просуваємося вперед, місимо грязь.
Йти все важче.
Поруч зі мною крокує похилого віку киргиз.
Коли ми виходили з вагону, він настільки погано виглядав, що гадалось — це його остання дорога.
А зараз я намагався не відстати від нього.

Вже декілька годин ми йдемо без відпочинку.
Люди не витримали такого темпу.
Хтось попереду колони впав.
Всі зупинились.
Багнети солдатів примушують йти далі.
Відчуваю, що сили залишають мене.
Киргиз прошепотів: “Не здавайся, тримайся за мою руку”. Пролунав постріл: ще чиєсь обірвалось життя.
Грязь засмоктує взуття.
Один з в’язнів нахилився, щоб допомогти руками витягнути ногу і відразу впав: солдат вдарив його прикладом по голові і відразу вистрелив.

Пізніше я взнав, що відстань від станції до табору, який був розташований на бавовняному полі у заплаві річки Заравшан, становила дванадцять кілометрів.
Ми подолали цей шлях за п’ять годин.
Перед табором нас обшукали і запустили за колючий дріт.
Ми пройшли через дві перепони.
Першою була яма завширшки метрів з п’ять, глибина її становила три метри, а другою — п’ятиметрова контрольна смуга.
А ще довкола гарчали вівчарки.

Нас знову поділи на групи.
Відпрацювавши у другому відділенні табірного управління, мене перевели у табір постачання.
