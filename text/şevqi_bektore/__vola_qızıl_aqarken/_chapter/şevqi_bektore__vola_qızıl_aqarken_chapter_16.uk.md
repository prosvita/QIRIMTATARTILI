## ТАШКЕНТ

"Йди..." В темному коридорі, в якому до сьогодні ніхто не ходив ми мусили виповнити цю вимогу.
Коридор настільки темний, що коли я вийшов на вулицю мої очі перестали бачити через світло.
У дворі стоїть чорний автомобіль.
Для мене Ташкентська дорога була підготовлена заздалегіть.
Біля машини стояв молодий офіцер, йому, здається, було все одно на те, що відбувалося.
Для нього цієї миті була лиш одна важлива річ: виповнити приказ.
Підійшли до нього:

— Товаришу Бекторе, - сказав. - Сьогодні мені доручено відвезти тебе в Ташкент.
Поїдемо цією машиною та я супроводжуватиму тебе до станції.
Коди будемо проїжджати вулицями, забороняється оглядатися по сторонах, вітатися зі знайомими.
Будеш вести себе, як звичайний подорожанин.
Ніхто не має припустити, що це не так.
Якщо намагатимешся зробити інакше, ніж я кажу, ти знаєш, що для тебе це не закінчиться добре.
Домовились?

Замість відповіді я кивнув головою.
Що я міг ще зробити?
Я в руках ГПУ, куди поведуть, туди йду, що забажають, то і маю робити.
Сила на їх боці.

Ми з офіцером сіли поруч на задньому сидінні машини.
Потрібно було проїхати великими проспектами.

Поїхали.
Краєчком ока слідкую за перехожими.
Хоч би одне знайоме обличчя побачити.
Ось учні поспішають до школи.
Не відають вони, що повз них щойно у безвість проїхав їхній вчитель.
Як же мені захотілось, хоча б на мить, як цих школярів побачити дружину і своїх дітей!

До Ашхабада прийшов новий день.
Люди сьогодні будуть працювати, ввечері повернуться додому, до сім’ї.
Хіба це не щастя?
Невже мої кращі дні залишилися у

минулому?

Невдовзі машина, у якій мене везли, зупинилася біля вагона.
Біля третього купе мені наказали зупинитись.
Офіцер пройшов усередину і запросив мене:

— Твоє місце тут.
Швидко зайди і замкни двері.

Я обернувся.
Перед четвертим купе стоять два солдати з багнетами.
У другому кінці вагону також стоять солдати, озброєні багнетами.
Я зрозумів, що тут, крім мене, зібрали й інших ув’язнених.
У купе офіцер дав останню настанову:

— З місця не рухатися, на станціях не висовуватися з вікна, виконувати всі накази, які віддаватимуть чергові — не примушувати їх застосовувати зброю.

Він вийшов і замкнув за собою двері.
З сусідніх купе чую голоси з такими самими попередженнями.
Хтось відповідає туркменською мовою.

Вагон смикнувся.
До купе увійшов конвоїр і наказав

лягти на підлогу.
На голову мені кинули пальто.
Так я

вирушив у невідомість.
Про себе я вже не думав.
А от

що буде з дружиною і дітьми?
Чи зможуть вони самі прогодуватись?
Допоможи їм Аллах!
Ідемо довго.
Можливо, можна вийти у коридор.
Постукав у двері.
Караульний різко наказав:

— Лежи і не рухайся!

Довелося підкоритися.

Минуло півтори доби моєї подорожі.
Нарешті поїзд зупинився.
26 березня 1932 року ми прибули до Ташкенту.
Заарештованим наказали виходити по одному і сідати в окремі машини.
Мене підвезли до приміщення ГПУ, яке було на станції, і замкнули в кімнатці.
Дуже болів шлунок.
Далося взнаки двотижневе харчування неякісними хлібом (400 грамів безформної глевкої грудки з жита), юшкою на брудній воді і перепічками із смердючим фаршем.
Можна було і не їсти, але як тоді вижити?
А цього я прагнув над усе.
Часом, коли з їжі виповзали черви та комахи, я заплющував очі: мені здавалося, що я сплю.
Я почав втрачати відчуття часу.
Скільки я знаходжусь в ув’язненні?
Тиждень, місяць?..
На подвір’ї весна чи літо?
Як важко.
Одного разу до кімнати прийшла якась жінка. “Збирайтесь, — сказала вона, — вас перевозять в інше місце”. “Ви можете сказати, яке сьогодні число?” “Дев’яте... — почув у відповідь. — Дев’яте квітня”.

І знову мене кудись повезли у закритій машині.
Повезли назустріч долі...
