## НАЗУСТРІЧ БАТЬКІВЩИНІ

Після восьмигодинного польоту літак приземлився в аеропорту Белграда.
Я погано почував себе.
А рейс на Туреччину мав бути через шістнадцять годин.
Я сів у крісло в залі чекань і незабаром заснув.

Мене розбудив чийсь дотик.
Навпроти стояла одягнена зі смаком вродлива дівчина.
Вона пропонувала мені цукор.
Зрозумівши, що це стюардеса, я подякував і запитав, чи немає в аеропорту місця для відпочинку.
Коли я пояснив, що мені недобре, вона зайнялася мною.
Незважаючи на те, що вона майже не розуміла російської мови, ми все-таки порозумілися.
Вона провела мене в амбулаторію аеропорту.

В амбулаторії молодий лікар вимірив мені температуру.
Вона дорівнювала 38,8.
Мене гнітило страшне передчуття.
Невже я помру в югославському аеропорту?
Ні!
Потрібно тільки дійти до літака.
Я спробую...
Та сил не було.

Лікар з амбулаторії аеропорту на автобусі відвіз до міської лікарню.
Крім мене, у ній лежали ще дванадцять хворих.
Мене помістили у світлу палату з високими стелями і великими вікнами на третьому поверсі . Незважаючи на холод, дощову і вітряну погоду, тут було тепло.
З вікна далеко видно будівлі Белграду.

Молодий лікар приходить щодня, довідується про стан мого здоров’я.

Потроху я починаю одужувати.

Вранці 17 жовтня лікар розтривожив мене своїм запитанням:

— Бекторе, сьогодні є рейс на Туреччину.
І погода прекрасна.
Хочете летіти?

— Звичайно, лікарюю, — вигукнув я і від хвилювання не зміг більше вимовити ні слова.

— У такому випадку збирайтеся.
Літак летить через півтори години.

І ось я вже в літаку Коли він відривався від землі, я був украй збуджений.
Не міг ніяк опанувати своє хвилювання.
Згадав, як друзі, що залишилися у Великій Мурті, радили берегти серце.
Спробував заспокоїтися.
Та де там!

Врешті-решт втома дала знати і я не зчувся, як заснув.
Прокинувся від оголошення стюардеси про прибуття в місто Ускуп.
Літак простоїть тут півтори години для заправки паливом і вирушить далі, до Стамбула.
Коли літак нарешті злетів, я занурився у спогади.
Уявляв собі зустріч з рідними.

Легкий дотик стюардеси до мого плеча повернув мене в реальність.
Вона повідомила:

— СТАМБУЛ!

Я прикипів до ілюмінатора: блакитне море тягнеться довгою стрічкою.
Біла піна хвиль іскриться на сонці розсипом алмазів.
Літак починає знижуватися.
Усе як на долоні.
Намагаюся стримувати себе, і не можу: сльози самі скочувалися по моїх щоках.
У цих сльозах була туга за Батьківщиною і рідними.
Ця туга накопичувалася усі довгі роки у моєму серці і стримати її в мене вже не було сил.

Знову чую голос стюардеси:

— Єшилькой...

Літак повільно, наче мацаючи простір, опускається все нижче і нижче.
Ось він обережно торкається землі і через деякий час зупиняється.
Радість так перехоплює подих, що я боюсь втратити свідомість.
Стюардеса підтримує мене, допомагає дістатися до трапу.
Я повільно спускаюся вниз і водночас шукаю очима дружину і дітей.
Бачу якогось юнака, який перестрибнув через поручні, біжить мені назустріч.
Хто він?
Може син!
Боже, стільки років минуло...

Я обійняв юнака, що цілував мене.
А потім обережно запитав:

— Скажи, синку, хто ти?

— Я — журналіст.
Друг ваших дітей.
Усі вони тут і чекають вас.

Мене відразу оточили численні журналісти.
Спалахи фотоапаратів засліпили очі.
Коли нарешті вдалося розірвати кільце журналістів, я побачив дружину, що чекала на мене.
Як вона змінилася.
Час вніс свої корективи у її вроду.
Роки посріблили її волосся.
Ми кинулися в обійми одне одному.
А ось і дорогі мої діти.
Я був на сьомому небі від щастя.
Хвилювання і радість вилилися у рясні сльози.
У ту мить я був найідасливішою людиною: хоча і через багато років, та мені вдалося повернутися.
Моя мрія збулася.
Що ще потрібно людині, яка змогла дістатися до рідної землі і з’єднатися з родиною?

...Вечірній езан з високих мінаретів дарує мені щиросердечний спокій, і я по краплях куштую чашу щастя.
Хіба можна мріяти про щось більше?
Чим я можу віддячити Всевишньому за таку прихильність до мене?
