## ФИТНЕ

1930 сенеси.
Туркменистаннынъ бутюн койлеринде тоталитар режимге къаршы аякъкъа тургъан халкъ Ирангъа, Афгъаныстангъа, я да Къаракъум чёллерине къача, малларыны, джанларыны большевиклерден къуртармагъа тырыша эди.
Большевиклернинъ кулакларны сыныф оларакъ битирюв акъкъындаки къарары укюмге кирип башлады.
Бу къарар эсасында кулакларнынъ маллары мусадере этиле, озьлери юртларындан сюргюн олуна, къуршунгъа тизилелер.
Девлетнинъ зорнен къабул эттирмек истеген бу колхозлардан къачкъан намуслы, ватанпервер ве чалышкъыр инсанларгъа басмачы тамгъасы басыла.
Олар колхозларны талавда, санайыда хиянетликлер япувда, коммунист ве комсомолларны ольдюрювде ве даа бир чокъ ишлерде къабаатланалар.
Джинаетлернинъ эписи девлет тарафындан тешкилятландырыла.

Бойле къарышыкъ куньлерде, бир дефа, гедже къапымыз йыкъыладжакъ киби урулып башлады ве бизлер эеджанле уяндыкъ.
Еримизден турып, апайымнен бир-биримизге бакътыкъ.
Онынъ козьлери тёгерекленген, къальбннинъ чырпынтысыны токътатмакъ истер кибн эллеринн кокюсине басты.
Яваштан:

— Бу кельгенлер...
Аджеба? — деди.

— Къоркъма, —дедим, аиайымнынъ нетюшюнгени белли эди. — Мен бакъарым.

Къапыгъа якълашаракъ эеджанлы сеснеи:

— Ким о? — деп сорадым.

— Меним...
мен...
Бекторе, къоркъманъыз.

Сесни таныдым, кельген доктор Девликъанов

эди.
Онен якъын дост эдик.
Корюнпши эеджанлы ве теляшлы.

— Афу этерсинъиз, спзнн кеч маальде раатсыз эттим, мени бугунь ГПУгъа чагъырдылар, Къаракъумгъа ёллайлар, анда басмаджыларнен укюмет кучьлери арасында дженк кете экен.
Дейджегнм, самолётнен кетеджекмиз.
Мен укюмет кучьлери тарафында арекет этеджегим.
Къадыныма ве балаларыма козь-къулакъ олып турман'ьны еенден риджаэтем.

Мен аркъадашымнынъ риджасыны ерине кетиреджегимни айтып, онъа теселли бердим.
О кеткен сонъ ятакъ одаеына кирдим.
Апайым иек раатсызэди.

— Не ичюн санъа кельген, онынъбашкъа досту ёкъмы ёкъса? — деди о.

— Демек, манъа ишана экен, раатсыз олма, — деп кулюмсиредим.

Экимизнинъ де ичимизни шубе кемирмекте.
Бу режимнинъ алы белли, достны досткъа душман эте, фитнелер, усуллар тюнтюнип тапа, озюнен разы олмагъанларыны тапып, ёкъ эте.
Бойле усуллар акъкъында чокъ эшиттик.
Бельки достымнынъ келюви ГПУнынъ бир усулыдыр.
Бельки, амма миллий дуйгъулары къуветлн инсанлар бу киби тузакъ ве усулларгъа боюн эгмейджеклерпни яхшы биле эдим.

Дёрт-беш кунь сонъра докториынъ шеэрде экенини бильген сонъ, зияретке бардым.
Мени къарардан зияде бир самимиетнен къаршылады.
Теляшлы эди.

— Бекторе, бугунь мен десанъа бараджакъ олып тура эдим.
Насылсынъ?
Небар, неёкъ?

Истекнен къонушса да керекли бпр лаф айтмады.
Ниает, язы масасынынъ чекмеджесинн чекти ве о орден чыкъаргъан эки кягъытны манъа косьтерди.

Бнринииъ устюне «Миллий мустакъиллик» днгерининъ устюне «Туркменистаннынъ азатлыгъы» деп язылгъан.

— Иште, сеяатымда буларны эльде эттим, — деди доктор, бу беяннамелерни Къаракъум исьянджылары нешир эткенлер.

Бунынъ бир фитне олгъаны белли эди.
Бойле заманда бойле весикъаларны кимсе янында ташымаз, я да эвинде сакъламаз.
Айретнен юзюне бакътым.
Амма беяннамелерни элиме алмадым.
О исе алгъанымны истер киби эп манъа узата.
Юзю сарарды ве терледи.
Одада терен сукюнет асыл олды.

— Аман доктор, не япасынъыз, бойле беяннамелерни эвде сакъламакъ не къадар телюкели олгъаныны бильмейсинъизми?
Оларны деръал ёкъ этмелисинъиз, башынъыз белягъа къалыр.

Шашырды, бир шей сёйлемек истей, амма агъызыны ачалмай.
Беяннамелерни чекмедже ичине текрар къойды ве килитледи.
Арамызда къонушаджакъдайын бир шей къалмагъан эди.
Бизлер башкъа-башкъа адамлар эдик.
Мусааде истеп, еримден турдым.

Тышта ава яхшы эди.
Кетем ве бойле бир илим адамынынъ бойле къоркъунчлы ишке насыл тутунгъаныны тюшюнем, артымдан излейиджи келип-кельмегенини де козь къыйыгъындан козетип барам.
Эвде де бу тюшюнджелернинъ тесири алтында эдим.
Большевиклер эр не эсабына олса да озь режимлерини яшатмакъ ичюн бойле зайыф ирадели адамларны сындыра ве табий этелер.

Демек, ГІІУ меним пешиме тюшкен.
Олар нени беклейлер?
Алла бильсин.

Акъшам эвде апайымнынъ суаллеринден къачынып, докторнынъ лафларыны айтмакъ истемедим.
«Не пчюн менден гизлейсинъ?» — деп джаны агьырды онынъ.
Мен тарсыкътым.
Керчектен де гизлемеге не бар?

— Эндиден сонъ докторнен къатнашмакъёкъ.
Артыкъ, доктор бизим ичюн ольди.
Сёзде Къаракъумда эльде эткен беяннамелерни косьтерди.
Меним киби бир пнсаннынъ бунъа инанмайджагъыны доктор бильмез эдими?
Иште, тешкермек истеди.
Доктор ГПУнынъ джасусы олгъан.
Оны манъа къаршы бнр алетке чевиреджек олгъанлар.
Ильк адымда бир шей къазанмадылар.

Апайым меним сёзлеримни сес-солукъсыз динъледи ве бир сёз айтмайып одадан чыкъты.
