## ЗИЯРЕТ

Арадан учь кунь кечти.
Бир саба уджремнинъ къапысы ачылды.
Ичери кирген сакъчыны ич севмез эдим.
Титис къияфетли бир адам эди.
Бени юкъарыгъа чагъыргъанларыны айткъанынен еримден атылып турдым.
Онъа сарылмакъ ве опьмек истей эдим.
Демек, хаялларым керчеклешмекте.
Насыл севинмез ве насыл бу адамны севинчиме ортакъ этмек истемезим?
О аньде эр кеснинъ айны эеджанны, айны севинчни ис этмесини истер эдим.

Мердивенлерден чапып чыкътым ве соргъу акимининъ одасына кирдим.
Козьлерим бир аньде оданы араштырды.
Эбет...
Къадыным оданынъ бир кошесинде тура эди.
Экимиз де бир эйкель киби бири-биримизге бакъа, эеджан ве айреттен агъызымызны ачалмадыкъ.
Бирден соргъу акимининъ «къонушма изининъиз ярым сааттир» деген сёзлеринден кендиме кельдим.

Йигирми айлыкъ асретлик бу ярым саатке сыгъдырыладжакъ эди.
Бунъа да разы эдим.
Къарымнынъ янына чапып бардым.
Лафны неден башламасыны бильмейджек алда эдик.
Козьлеримнинъ огюнде балаларым туралар.
Аджеле оларны сорадым:

— Эпимиз яхшымыз, — деди. — Сен бизлерни къасевет этме, озюнънинъ сагълыгъынъ насыл?

— Сиз де меним ичюн раатсыз олманъыз, — дедим. — Ялынъыз эр заман дуаларынъызда меним ичюн де Танърыгъа ялварынъыз.
Эр шейге даяна биледжек къадар такъатым бар.
Шу аньден итибарен озюмни даа къуветли ис этем.

Къарым этрафына яваштан козь кездирди.
Соргъу акими пенджере кенарында газета окъуп отургъаныны корьген сонъ, манъа бираз даа якъынлап фысылдады:

— Сени тюшюнмеген бир саниемиз биле ёкъ.
Дуаларымда къуртулманъ ичюн ялвармакъны унутырыммы?
Бир кунь ола мытлакъ эвинъе къайтаджагъынъа инанам.
Бизни де ич раат къалдырмайлар.
Бир гедже ярысында къапыны пшддетле(ЧТО?) урулмасындан уяндым, эм къапыны ура, эм де «откройте!» деп багъыра.

Къоркъунен къапыгъа келип, мандалны чектим.
Къаршымда учь ГПУ офицерн ве бир туркмен терджиманы тура одилер.
Ич бир шей демеден, деръал ичери кирди ве эвни тинтип башладылар.
Язы масасындан башлап, эвде не къадар эшья ве долап бар исе эписини дикъкъатнен тешкердилер.
Базы китап ве мектюплерни бир тарафкъа айырдылар.
ГПУ офицерлерининъ уйкенн отурма одасына догъру юрьди.
Адынынъ Верховин олгъаныны сонъундан бильдигим бу офицер, элини долапкъа узатыркен, мен яваш одадан чыкътым.
О эснада мен япа биледжек екяне чаре бу эди.
Долапнынъ аст козюне нльванларымнынъ бир къысмыны памукъ ичинесарып къойгъан эдим.
Къалгъан бираз къысмыны да арагъанларнынъ къолайджа буладжакъ ерине къойгъан эдим.
Эгер одада къалсам, эеджанланып эр шейнн белли этебилем.
Бир муддет коридорда бекледим.
Ниает, адамнынъ одадан чыкъкъаныны корьген сонъ, сакин адымларнен ичери кирдим.

Бу эснада соргъу акими: «Юксек сесле къонушынъыз» деди.
Къарым деръал сесини юксельтип, мевзуны денъиштирди.

Ярабби...
Соргъу вакътындакечмекбильмеген вакъыт шимди дуйдурмадан кече.
Зияретнинъ биткенпнп айткъан акимнпнъ артындан биз де юрьдик.
Тышта айырылыр экенмиз къарым;

— Аллагъа эманет ол, — деди. — Бизлернн тюшюнип раатсыз олма.

Башымны салладым:

— Сиз де раатсызолманъыз, — дедим. — Балаларымны бирер-бирер опьмекни упутма.
Эпннъиз Аллагъа эманет олунъ.

Козьлерп яшланды.
Метанетини гъайып этмемеге тырышкъаны корюне.
Сакъчынынъ янында кетеркен, бир даа айланып бакътым, узакълашкъандже артларындан бакъып турдым.
Олар кошеден кечип, козьден гъайып олгъанларынен Верховиннинъ сесини эшиттим.
О аньде булундыгъым алемден мени айырып, не истей менден?

— Отур, Векторе...

Ич бир шей тюшюнмейип отурдым.
Бу вакъытта ачыкъ олгъан къапынынъ огюнде бир адамнынъ тургъаныны корьдим.
Верховин оны манъа косьтеререк:

— Сен корьген бу адам, сенииъ акъкъынъда базы ачыкъламаларда булунды, — деди. — Зан этсем, сен де буларны къабул этеджексинъ.

Белли тактикаларыны аля денъиштирмегенлер.
Буларда ич инсанлыкъёкъмы?
Меним шу саниедеки рухий вазиетимден файдаланмакъ истейлер.
Эписи бир мени енъип оламайджакъларыны косьтермек керекэдим.

— Насыл итираф?
Насыл итираф акъкъында айтасынъыз? — деп сорадым.

Верховин манъа тесир этеджек келимелерни арар киби бир ань токъталды, сонъра даа назик бир тильнен девам этти:

— Инат этмектен ич бир шей къазанмайджакъсынъ, Бекторе аркъадаш, итираф этсенъ, белькп, джезанъ еигпллешеджек.

Раат бир алда кресло ичине чёккен эди.
Эллерини къурсагъы устюне хачлагъан, пармакъларынен даире чыза, бу алынен вазиетке аким олгъаныны косьтере.
Бу адам меним акъкъымда аля бир укюмге саип олмайджакъ къадар абдал эди.
Онынъ ичюн де бойле сачма оюнлар япа.
Къапалгъаныма йигирми ай олды.
Къарымны корип, къонушкъан сонъ рухумда олып кечкен денъишмелернинъ тесири алтында эр шейни къабул этеджек беллейдир.
Асла...
Бу аньдеозюмни даа да къуветли ис этмектем.
Бугуньгедже тек Танърыгъа ишандым, бундан сонъ да эп онъа ишанаджагъым, анджакъ онынъ ярдымынен даянаджагъым.

— Мен бу адамны танымайым, — дедим. — Онынъ да мени танымагъанына емпн эте билем.
Эгер бизлернинъ таныш олгъанымызгъа эмин олсанъыз, о алда бнзлерни къаршылаштырынъыз, Верховин аркъадаш.

Верховин бир ань шашмалады.
Амма чабик озюни эльге алды.
Юзюме, козьлеримнинъ ичине серт-серт бакъты.

— Бекторе аркъадаш,— деди.— Биз насыл истесек, ойле япармыз.
Кимседен, хусусан сенден акъыл алмакъ ниетимиз ёкъ.

«Ёкъ», деп джевап бермек истедим.
Верховин элини котерип:

— Бугуньлик бу къадар къонушма етер, — дегі багъырды.
Сонъра чанънынъ дёгмесини басты, кельген сакъчыгъа уджреме алып кетмекни эмир этти.
