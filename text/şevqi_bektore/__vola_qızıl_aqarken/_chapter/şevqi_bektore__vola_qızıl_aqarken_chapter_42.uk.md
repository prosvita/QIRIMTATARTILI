## ЧЕРГА ЗА ХЛІБОМ

Незважаючи на гноблення, голод і убозтво, уся система пропаганди, засоби масової інформації Росії змальовують райдужну картину буття радянської людини.
Викривлене дзеркало правди викликало огиду до уряду і до тих, хто цей уряд прославляв.

І знову зима.
Сибірські морози зовсім оскаженіли.
Вдень ртутний стовпчик опускається до позначки тридцять п’ять нижче нуля.

Три дні я вже не бачив хліба.
Добре, що хоч є картопля.
Але від тривалого її споживання здається, що картопля поглинає останні сили.
Боже, хоча б трохи хліба!
Може, десь вдасться роздобути...

З цією думкою вийшов на вулицю і відразу потрапив в обійми морозу.
Пересилюючи себе, йду далі.
Бачу попереду знайому постать Миті, дванадцятирічного хлопчика моєї сусідки.
Батько тягнув строк у тюрмі.
На хлопчику була велика батькова шапка та латані чоботи.
Митя — розторопний хлопчик, всі покупки для сім’ї (а він мав ще меншого брата) робив сам.
Митя майже завжди випереджав усіх і в числі перших очолював чергу до продовольчого магазину.

Отже, я прискорив крок, аби не відстати від Миті: можливо, хоч сьогодні не доведеться довго стояти в черзі.

Але я помилявся.
Біля магазину було стільки людей, що мимоволі подумалось: „Люди стоять з вчорашнього дня”.

Я зайняв чергу за жінкою, закутаної по самі очі товстою хусткою.
За декілька хвилин чоловік десять-п'ятнадцять витягнулись за мною.

Мороз міцнішає, а черга все збільшується і збільшується.
Сутінки огорнули селище, вигулькнули зорі.
Просування вперед ніякого.
Я одягнутий у товстий кожух з овчини, на ногах валянки.
І все одно мерзну.
Втягую голову в кожух і притупую ногами.
Здається, обморозив обличчя.
Починаю терти снігом обличчя.
Трохи стало легше.

Під ранок мороз став ще злішим.
Бачу, хтось наближається до нас.
Черга з полегшенням видихнула: „Йдуть!” Люди кинулись слідом за продавцем.
Черга перемішалась.
Хто був сильнішим, опинився попереду.
Повітря наповнилося криком і лайкою.
Продавець злякавшись.
замкнувся зсередини магазину.
Потроху народ заспокоївся, пристрасті вляглися, і знову черга завмерла.
В німому очікуванні.

В чергах можна стати свідком несподіваних випадків.
Одного разу, добре, що це сталося літом, я бачив: вагітна жінка щойно купила хліб, не встигла вона залишити чергу, як в неї почалися роди.
За деякий час вона народила дитину.
А потім, тримаючи в одній руці хліб, а у другій — дитину, подалася додому.
Наступного разу, коли ми знову давилися у черзі, її спитали, яке ім’я вона дали синові.
Тетяна (так її' звали) похмуро відповіла:

— Житній хліб.

Черга весело реготала, а моє серце плакало.
