## ЗМОВА

1930 рік.
Населення усіх сіл Туркменистану, рятуючись від тоталітарного режиму, тікає в Іран, Афганістан, чи в Каракумські степи, щоб врятувати своє життя і майно від більшовиків.
Указ про знищення куркулів як класу почав приводитися в дію.
По цьому указу майно кулаків конфискують, а їх самих почали висилати з батьківщини, розстрілювати.
Тих людей, які знехтували роботою у колгоспах, назвали басмачами і звинуватили у розтягуванні державного майна, вбивстві комуністів і комсомольців.
Та справжнім злочинцем була держава.

...Однієї ночі ми прокинулися від сильного грюкання у вхідні двері.
Дружина дуже перелякалась:

— Це прийшли...
Невже?

— Не бійся, — спробував заспокоїти дружину, — я подивлюсь.

Підійшов до дверей.
Хвилюючись, запитав:



— Хто це? - запитав я

— Це я...
Я...
Бекторе, не бійтесь.

По голосу я упізнав, що прийшов лікар Девлік’янов.
Ми з ним були близькими друзями.
Він виглядав розгубленим та стривожений.

— Пробачте, що я прийшов до вас у такий пізній час, мене сьогодні викликали в ГПУ і сказали, що відправляють в Каракум, там, виявляється, йде війна між басмачами і силами уряду.
Туди нас доставлять літаком.
Я діятиму на боці сил уряду.
Хочу попросити тебе приглядати за моєю дружиною і дітьми.

Я пообіцяв виконати його прохання.
Після того, як він пішов я зайшов до спальні.
Дружина дуже розхвилювалась.

— Чому він прийшов до тебе, хіба в нього немає більше друзів? - сказала вона.

— Мабуть, він довіряє мені, не хвилюйся, - сказав я та посміхнувся.

Нас обох гризли сумніви.
Позиція діючого режиму була відома: друзів він робив ворогами, вигадував змови, знаходив і знищував тих, хто з ним був не згоден.
Ми багато чули про такі методи.
Можливо, ГПУ вдалося до цього і послало до мене мого друга?
Можливо.
І все ж я не вірив.
Хіба можна зламати людину з сильними національними почуттями?

Майже через тиждень я взнав, що лікар у місті.
Вирішив його відвідати.
Він зустрів мене радо, але був чимось стривожений.

— Векторе, сьогодні намірився зайти до тебе.
Як ти?
Що нового?

Після короткої розмови він витяг з шухляди письмового столу два аркуші паперу і простягнув мені.
На одному було написано „Національна незалежність”, на іншому — „Свобода Туркестану”.

— Ось, під час подорожі придбав це, — пояснив лікар. — Ці листівки дали повстанці Каракуму.

Я здивувався: навіщо, наражаючись на смертельну небезпеку, такі антиурядові документи везти сюди?
Я продовжував пильно вдивлятися у його обличчя.
А він стояв навпроти мене, простягаючи листівки.
Обличчя бліде, спітніле.
А в очах порожнеча.

— Ох, лікарю, лікарю, — тільки й зміг я похитати головою, — хіба це розумно тримати такі листівки?
їх слід негайно знищити....

Бачу, він хоче щось сказати, але не може й рота відкрити.
Підійшов до столу, поклав до шухляди листівки і замкнув її на ключ.

Ми розсталися мовчки.
На вулиці мені здалося, що за мною стежать.
Це відчуття не залишало і вдома.
Невже й справді ГПУ взялося за мене?
Чого їм треба?
Мою спантеличіність помітила дружина. „Щось трапилось? — поцікавилась вона. — Ти щось приховуєш?”

А й справді, чого мені приховувати?
І я розповів їй про мої відвідини лікаря.
Про листівки і дивну поведінку мого товариша.
Поділився своїми сумнівами стосовно його порядності.
Висловив припущення, що лікар став агентом ГПУ.
Можливо, його хотіли використати проти мене.

Дружина вислухала мене мовчки і, не промовивши ні слова, вийшла з кімнати.
