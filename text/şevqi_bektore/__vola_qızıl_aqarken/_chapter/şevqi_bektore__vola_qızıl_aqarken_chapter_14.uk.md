## АРЕШТ

На відокремлених вулицях людина, коли чує кроки, відчуває, що вона не одна, але сьогодні повірити в те, що я почув власні кроки було дуже важко.
Прохолодна і волога погода наводила на суперечливі думки.
%Йду повiльною ходою.
Щоб полегшити своє безсилля, намагаюсь думати про щось, але сьогодні не в силах це зробити. 
Неможливо було думати ні про що хороше.
%Тому що вірогідніть того, що мене заарештують була велика.
Але в чому моя провина?
Якби ж то я знав, можливо і на душі було б легше.
Але ж навіть якщо знав би, все одно нічого не зробити.
Провина моя буде відома лише тоді, коли я буду там, а не вийти звідти - це нормально.
Для них вигадати провину легко.

В цей момент хтось пройшов біля мене.
%Чи знала ця людина наскільки вона щаслива?
%Він може у цю мить піти додому, до дружини та дітей.
Яке ж це велике щастя.
Якби він знав куди я йду, напевно, хоч і збрехавши, сказав би декілька слів, щоб підтримати мене...

Йду думаючи, але постійно чую за собою чиїсь кроки.
Напевно за мною стежать люди ГПУ.
Мабуть бажают знати з ким я збираюсь зустрітись йдучи до них.
Вмить зрозумів, що опинився на вулиці Гоголя, до цієї вулиці без потреби нiхто не ходить.
На темній вулиці горіли вогні лише на будiвлі, де розташовувався ГПУ.

Піднявшись по трьом, зробленим з каменю, сходинкам, зайшов всередину.
Простора кімната, праворуч та ліворуч два коридори.
Навпроти написано „Для звернень”, за цим столом сидить чоловік і щось пише.
%Повiльною ходою підійшов прямо до нього.
Віддав папірець, який був у моїх руках.
По його обличчю було зрозуміло, що він втомився від розмов.
Після того, як він прочитав те, що було написано на папірці, кінчиком олівця, який тримав у руці, вказав на стілець біля себе.
%Я невпевнено присів на край стiльця.
Біля двірей стояв озброєний черговий.
Навкруги тиша.

Просидів майже годину, але зі мною так ніхто і не заговорив.
Це очікування розвіяло мою обуреність.
Не знаю скільки пройшло часу, до кімнати зайшов високий офіцер ГПУ у темних окулярах. 
На шиї у нього висіла зроблана зі шкіри сумка.
По тому як він хитався настільки, що ледве тримався на ногах, я зрозумів, що він п’яний.
Позначки на його комірі давали зрозуміти, що офіцер має високу посаду.
%Хитаючись, він підійшов до мене, намагаючись устояти навпроти, окинувши оком, ткнув мені вказівним пальцем в обличчя і погрожуючим голосом:

— Діти є? — спитав він.

— Маю трьох дітей, — відповів я.

Офіцер наблизив палець впритул до моїх очей, і, ще суворішим голосом продовжив питання:

— Якщо у всьому зізнаєшся, повернешся до своїх дітей.
А якщо не зізнаєшся...
Ти, звичайно, знаєш.

Нічого не зрозумів.
У чому я маю зізнатися?

— Я не розумію, — сказав я, — Не розумію, що ви хочете сказати цим.

— Ми тебе знаємо, — сказав, — Знаємо, що ти робив.
Але бажаємо аби ти сам ще раз все розповів.
Тобі краще визнати вину самому.

— Я нічого протизаконного не робив, — відповів я, — Тому, з того, що ви сказали, я не зрозумів нічого.

П'яний офіцер ГПУ розлютився.

— Зрозумієш, — сказав він, — Тобі пояснять.
Ми тобі пояснимо.

Він хитаючись відійшов від мене.
У цю мить одні з двірей відчинились та закрились, та я почув кроки людини, яка наближалась коридором. 
До кімнати увійшов чоловік у цивільному одязі.
Я сторопів.
Це був мій туркменський друг, який дуже часто приходив до нас додому.
Він працював в управлінні освітою.
Але зараз не виглядало, що він знайомий зі мною.
Я в ньому ніколи не сумнівався, та й подумати не міг, що він шпигун ГПУ.
Зрозуміло.
Тепер він стоїть навпроти і готує мене до допиту.
Він відкрив папку, яка була в його руках та холодним, як камінь, голосом:

— Твоє ім’я? — запитав він.

— Ви маєте знати моє ім’я, — байдуже відповів я.

— Я запитав, як твоє ім’я!

— Шевкі Бекторе, — сказав я.

— Викладаєш турецьку мову в педагогічному технікумі і на факультеті тюркології?

%Мій кмiтливий друг ставив якісь відмітки на папері.
Як шкода, що я не здогадувався, ким насправді була людина, яка роками приходила в мій дім.
Ніколи б не подумав, що він продався більшовикам та може принести шкоду батьківщині.
Від нового питання прийшов до себе.

— Раніше заарештовували?
Чи служив у російській армії до революції, та чи є політичні стосунки з кимось?

— Не заарештовувався.
Я турок.
До російської армії ніякого відношення не маю.

— Коли приїхав з Туреччини?

— В 1918 році, як вчитель приїхав із Стамбула до Криму.
З 1926 року працюю під опікою комісаріату освіти Туркменії.

Він задавав питання за питанням, але так і не підняв голови, не подивився на мене.
Як тільки його робота була завершена, знову не дивлячись мені в очі, він повідомив, що керівники ГПУ хочуть зі мною зустрітись,  але в них немає змоги зустрітися зараз, тому я мушу провести ніч у цьому місці: „Через те, що ти залишаєшся на цю ніч тут, ми тебе, як і усіх, обшукаємо", — сказав він.
Одразу після цих слів він покликав озброєного чергового, котрий стояв біля двірей та наказав обшукати мене.
Разом вони почали з мого пальто.
Комір, шви — все це ретельно перевірили.
Весь мій одяг пройшов через їх руки.
Зрізали металеві ґудзики з моїх штанів.
Я хотів заперечити.
— Такий порядок, — сказали мені.
Мене трусило від злості.
— Одягайся, — наказали мені.
%Одягав весь одяг, який давали мені.
Коли ця робота була закінчена, йдучи між шпигуном та озброєним черговим, ми вийшли з кімнати до коридору.
Зупинились біля залізних дверей на прикінці коридору.
Відчинивши одну з залізних дверей мене завели всередину.
Як тільки я зайшов, залізні двері одразу зачинились.
