## АРЕШТ

(!)Людина рідко прислуховується до своїх кроків. Коли вона їх чує на широкій вулиці, гадає, що крім неї тут є й інші люди. А от сьогодні я чув власні кроки. Це було так дивно.
Прохолодна і волога погода породжувала в мені суперечливі думки.
(!)Кроки важкі.
(!)Йду поволі, обминаючи калюжі. Кроки такі важкі, що здається, — тупцяюсь на місці. Хочу думати про що-небудь. 
(!)Та не виходить.
Тому що верогідніть того, що мене дійсно заарештують велика.
Але в чому моя провина?
Якби ж то я знав, може легше було б на душі.
Та якби знав би, все одно нічого не зміг би подіяти.



Якийсь чоловік обігнав мене.
Чи знав він, який щасливий?
(!)Мабуть, у щю мить поспішав додому.Він іде у тепло і затишок.

Якби він знав куди неохоче йду я, напевно, хоч і збрехавши, підтримав би мене...

Йду думаючи та постійно чую за собою чиїсь кроки.
(!)Чиї? Людей? Свої? ГПУ?

(!)Ось так, зупиняючись, оглядаючись, роздумуючи, дійшов я до вулиці Гоголя, де в одному з будинків розмістилося ГПУ.


(!)Три кам’яні сходинки відділяли мене від дверей, за якими на мене чекала невідомість. Піднявся.
Простора кімната, зправа та зліва два коридори.
(!)Над столом напис: „Для звернень”, за ним сидить чоловік і щось пише.
Підійшов до нього і показав отримане повідомлення з ГПУ.
Він прочитав повідомлення, кінчиком олівця, якого тримав у руці, вказав на стілець біля себе.
Я присів на краєчок.

Просидів майже годину.
Оскільки зі мною ніхто не розмовляв, мав можливість розглянути і озброєного чергового біля дверей, і щілини у підлозі, і потріскані стіни...
Я вже не обурювався.
Втомився.
Та ось до кімнати зайшов офіцер у темних окулярах.
На шиї у нього висів шкіряний мішечок.
По тому, як офіцер невпевнено почувався на ногах, я зробив висновок, що він п’яний.
Хитаючись, він підійшов до мене впритул.
Постояв трохи, наче намагаючись пригадати слова, потім тикнув мені вказівним пальцем в обличчя і вичавив:

— Діти є?

— Так.
Троє...

Офіцер наблизив пальця впритул до очей, і, дихаючи перегаром, видихнув:

— Якщо у всьому признаєшся, повернешся до своїх дітей.
А якщо будеш мовчати...
Сам розумієш, що з тобою буде.

Я знизав плечима і перепитав:

— У чому я маю признатися?
Я не розумію...

— Ми тебе знаємо.
Про все знаємо, чим ти займався.
Та хочемо, аби ти сам все розповів.
Тобі краще визнати вину самому.

— Я нічого не робив протизаконного.

Офіцер розлютився:

— Нічого не робив?
Нічого?
Ми розкажемо тобі таке про тебе, що сам злякаєшся.

Він вилаявся і пішов геть.
Знову відчинилися двері і до кімнати увійшов чоловік у цивільному одягу.
Я подивився на нього і від несподіванки навіть підвівся: це був мій туркменський друг, який працював в управлінні освіти.
Він зупинився біля мене, але не подав вигляду, що знайомий зі мною.
Що це?
Невже він працює в ГПУ.
Таки працює.
Бо відкриває папку і холодним голосом запитує:

— Твоє ім’я?

— Ви знаєте, — байдуже відповідаю.

— Я запитав як твоє ім’я!

— Шевкій Бекторе.

— Викладаєш турецьку мову в педагогічному технікумі і на факультеті?

Мій старий друг ставить якісь відмітки у папері.
Як шкода, що я не здогадувався, ким він був насправді!
Ніколи б не запрошував до себе у гості, не вів би з ним відвертих розмов.
Ніколи...
Та вже пізно.
Треба зосередитись і спробувати такі давати відповіді, які б не нашкодили іншим.

— Раніше був заарештованим?
Чи служив у російській армії до революції?
Чи мав з ким-небудь політичні стосунки?

— Не заарештовувався.
Я турок, до російської армії ніякого відношення не маю.

— Коли приїхав з Туреччини?

— В 1918 році як вчитель приїхав із Стамбула до Криму.
З 1926 року працюю під опікою комісаріату освіти Туркменії.

Час нанизував питання за питанням.
Нарешті вони закінчились.
Мій колишній друг повідомив, що керівники ГПУ хочуть зустрітися зі мною, а оскільки вже ніч, я мушу залишитися тут. „Сторонніх осіб, — сказав він, — яких залишають в приміщенні ГПУ, обшукують”. Він покликав чергового і наказав обшукати мене.
Разом вони ретельно обшукали пальто: кишені, комір, шви.
Так само переглянули одяг.
Зрізали ґудзики з моїх штанів.
Я хотів заперечити та мені сказали: „Такий порядок”. Мене било як від пропасниці.
Наказали: „Одягайся”. Одяг, що мені повернули, перекинув через плече.
Потім вони повели мене в коридор.
Зупинили біля залізних дверей, відчинили їх і наказали ввійти.
Після того залишили одного за зачиненими дверима, наодинці з моїми нерадісними думками...
