## КОЛГОСП

Коли до влади прийшли більшовики, вони оголосили селян із середнім достатком куркулями.
Відібрали в них майно, а селян вислали.
З цього розпочалося колективне господарювання.
Вступ до колгоспів вважався добровільним актом.
Селянин має передати колгоспу землю, майно.
У колгосп йшли усі, бо іншого шляху вижити не було.
У Радянській Росії кожний селянин, який досяг дванадцяти років, мав бути членом колгоспу.
Колгоспні землі, ліси, машини вважаються державною власністю.
Колгоспнику надавалося лише одне право — працювати.
За вісім годин роботи він мав виконати норму, встановлену державою.
У цьому випадку колгоспник отримував один трудодень.
Наприкінці місяця кількість зароблених трудоднів вираховувалась і селянину доводився результат його праці.
Виробник міг розраховувати на свою частку продукції лише після того, як колгосп повністю розрахується з державою: крім здавання продукції у натуральному вигляді, потрібно було сплатити податок за землю, водні ресурси, ліси.
Траплялося й таке, що після виплати усіх податків, колгосп не міг розрахуватися із селянами.

Колгоспник був зобов’язаний виконати мінімальну норму, що становила 75 відсотків від річної.
Якщо ж селянин з якоїсь причини не міг подолати цього бар’єру, він міг потрапити до списку саботажників, а це означало: висилка до Сибіру на вісім років.

Якщо колгоспник виконував норму на сто відсотків, йому нараховувалась щоденна заробітна плата.
Він міг виконати норму і на 75 відсотків, тоді він отримував три чверті заробітку.
Навіть якщо це співвідношення перевищувало 75 відсотків, колгоспник все одно отримував три чверті заробітку.
Щоб виконати норму одному колгоспнику на 150 відсотків працювали цілими сім’ями з ранку до вечора.
Цей результат давав можливість мати щодня 50 грамів житнього хліба і пів кілограма картоплі.
Цей результат вважався високим і його досягали одиниці.

...У 1952 році згідно з розпорядженням райвиконкому п’ятдесят чоловік з нашої артілі направили допомагати колгоспу „Граничний”. Господарство розташувалось на березі Єнісею.
Ми пішки добиралися до села, яке мало 36

и
хат.
Йшли довго, часто зупинялися, бо у всіх дуже боліли ноги.
Завели нас до клубу і наказали чекати.
Згодом прийшов голова колгоспу і, розбивши по два-три чоловіка, зробив розподіл по подвір’ях.
Я з двома товаришами потрапив до вдовиці.

Господиня, сухорлява жінка середніх років, приготувала нам чай, виділила три окрайці хліба і трохи картоплі.
Ми швидко проковтнули цю їжу та відчуття голоду це не заглушило.
Щоб відволіктись від думок про їжу, почав оглядати кімнату.
Скрізь було дуже брудно і багато комарів.
Вони нахабно сідали на обличчя.
Одного навіть я зловив губами, різко їх стуливши.
В кутку стояло ліжко, застелене брудним простирадлом, на стіні — картина із зображенням Діви Марії.
Отже, зробив я висновок, жінка віруюча.

Жінка пояснила:

— Чимало років ніхто у селі не міг тримати зображення Діви Марії.
Завдяки дозволу товариша Сталіна в нас навіть церкву відкрили...
Низький йому уклін за все.

Жінка дякувала таким чином, що у її словах відчувалася зневага до „вождя народів”.

Я мовчав.
Вона обережно спитала:

— Ви — комуніст?

— Ні.
Ми усі троє не комуністи.

— Слава тобі, Боже, — зітхнула вона з полегшенням.

Господиня підійшла до дверей, когось покликала.
До

кімнати увійшли її діти: хлопчик років п’ятнадцяти і дві дівчинки — дванадцяти і десяти років.
Вони були у старому, латаному-перелатаному одязі і такі худі, що я навіть здивувався: і як той одяг на них тримався.
Я не витримав і відвів погляд.
Жінка помітила це і заплакала:

— Мені дуже соромно, що ви нас побачили у такому жалюгідному стані.
Ми день і ніч працюємо у колгоспі, але зрушень на краще не видно.
А роботи багато.
Робочих рук не вистачає.

Вона замовкла.
Але ненадовго.
Побачила, що ми її слухаємо і продовжила сповідь:

— Війна забрала майже всіх чоловіків.
Із сотні повернулося 37.
Чорний хліб, картопля і чай із сушеної малини от і увесь наш наїдок.
Іноді варимо пісний борщ та імо трохи риби.
Риби багато у ріці, але ж вона — колгоспна власність.
Нам би добру корову, то тоді б молоко для дітей було.
А де її візьмеш, як вона коштує чотири-п’ять тисяч карбованців.
Була в нас корова, змушена була продати.

— Чому?

— Важко було утримувати.
Всі харчі відривали від себе.
Та й молока давала мало.
Посудіть самі.
Державі за кожну корову треба було сплатити за рік п’ятсот карбованців, здати 45,5 кілограмів м’яса, 10,5 кілограмів вершкового масла або двісті вісімдесят літрів молока.
Хто ж таке витримає!
А ще ж за випас корів треба було щорічно давати пастухові два яйця та два відра картоплі, а щомісяця — п’ятнадцять карбованців.
Свиней тримати вигідніше.
Для них хоча б траву запасати не потрібно, та й коли заб’єш свиню — в хаті залишиться трохи м’яса і смальцю.
Знаєте, скільки можна взяти за кілограм свинини?
20-25 карбованців.
От.
Зараз тримаю підсвинка, восени заб’ю.
Як вдасться, то хоч дітей одягну.
В них навіть валянок немає.
Тільки на валянки потрібно п’ятсот-шістсот карбованців.
Хоча б одну пару купити на всіх.

Виговорившись, жінка замовкла.
Схилила на груди голову.
Помовчала.
Обвела нас поглядом і з сумом сказала:

— Знаєте, як важко вдовиці з дітьми працювати у колгоспі!
І заміж не вийдеш.
Я б за будь-кого, навіть за висланого, пішла...
І з колгоспу не вирвешся, тільки з дозволу голови.
А так поїхала б у Велику Мурту, влаштувалася б вахтером.
А це ж 180-200 карбованців.
Додатково підробляла б прачкою, вивчила б дітей.
Та, видно, в мене така доля...

Хтось з товаришів спитав:

— Колгосп хоч борошно та картоплю виділяє?

— Так, трохи, як аванс.
В полі із загального казана кожний отримує порцію супу.
Остаточний розрахунок з нами проводять за підсумками року.
Але трапляється, що колгосп все віддасть державі, а нам нічого не перепадає.
Якби не свій врожай, — вмерли б з голоду.
Держава щороку з колгоспної землі наділяє нам пай, десь півтора дьонюма.
За це ми платимо п’ятсот карбованців, а як зберемо врожай, то здамо державі 75-100 кілограмів картоплі.
Важко, але в нас надія лише на цей клаптик землі та на наші руки.

А я гадав, що в мене важке становище.
Краще бути висланим, ніж так працювати.

Росія являла собою яскравий приклад нещадної експлуатації своїх громадян.
Чого були варті комуністичні гасла про рівноправність, вільну працю, щасливе життя?
