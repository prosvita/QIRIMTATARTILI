## Від'їзд із Мурти

% Десять років я прожив у поселенні Велика Мурта, який розташовувався між містами Красноярськ та Єнісей.
% Щоб повернутись до рідної Туреччини, родини та друзів, я відправився в дорогу.
% Але депортовані з селища нічому не вірили.
% Я й сам як потрібно не міг повірити.
Йшов ранньою дорогою до автобусної зупинки і не вірив, що насправді залишаю селище.
Було нереально покидати Сибір, точніше "Залізну завісу", і їхати до Туреччини.
% Здивування всіх депортованих, які чули, що я повертаюся до своєї країни, зрозуміло.
Моє звільнення вселило й в них надію.
Обговорюючи цю надзвичайну для селища подію, вони дійшли такого висновку: “Після смерті Сталіна міжнаціональна політична напруженість трохи спала, потроху починає відкриватися залізна завіса”.

% Їдучи в автобусі, я це розумів.
% Це розуміли навіть ті, хто прийшов на зміну мені.
За три місяці до мене дали дозвіл на виїзд в Східну Німеччину одному висланому німцю.
% Трохи згодом дозвіл на повернення в Будапешт отримав угорець.
Його поверненню ніхто не надав значення.
% Полякам, румунам, китайцям також дали дозвіл повертатися.
% Але цим фактам не надали великого значення,
Адже усі вони поверталися у соціалістичні країни.
% Це не нормально.
Тільки я виїжджав у зовсім інший світ, у країну із західною орієнтацією.
Тому моє звільнення викликало у всіх великий подив.
% Вони були розумні.

В автобусі було багатолюдно Усі сидіння були зайняті.
Одні стояли, інші вмощувалися на вузлах і мішках.
Мене, як старого і хворого, посадили біля водія.
Гучні розмови пасажирів, брудна лайка не давали можливості зосередитись.
У Росії для всіх прошарків населення було звичайним починати свою розмову з лайки.

Мене долав страшний острах.
% Дорога була довга і крута.
% Я остерігався говорити з пасажирами.
При прощанні один з моїх засланих товаришів — угорець по імені Франц Іванович Шнайдер — застерігав: “Дивися, Бекторе, у дорозі будь обережний і тримай язика за зубами.
В незнайомих людей нічого не бери і нічого не давай.
Якщо будуть чимось пригощати, нічого не їж.
Від цих людей можна чекати чого завгодно”, - сказав.
Це не були слова песиміста.
Вони грунтувалися на реальних для Росії фактах.
Франц Іванович теж колись був звільнений, але на кордоні з Румунією його схопили і повернули назад, у Сибір.

Мене проводжали всім селищем і продовжували махати руками доти, поки автобус не зник.
Саме перед посадкою підійшов росіянин-робітник і прошепотів: «Не забувай нас, товаришу Бекторе.
Сам знаєш, як ми тут живемо”.
Я розплакався і, по-дружньому потискуючи росіянину руку, сказав: «Якщо плаче жінка — біжить вода, якщо плаче чоловік — стікає лихо».

Я заплющив очі, думаючи про це.
 Автобус на вибоях так різко підкинуло, що я прокинувся і я помітив на собі такий проникливий погляд однієї дівчини.
Мені стало лячно.
Здавалося, погляд її синіх очей хотів прочитати мої думки.
У мене був привід для сумнівів.
Як тільки я розплющив очі, вона відвела погляд і стала дивитися у вікно.
Можливо, дівчина не мала на меті спостерігати за мною, але внутрішнє хвилювання і страх змушували думати саме так

О пів на сьому вечора ми приїхали в Красноярськ.
Я відразу почав шукати місце для нічлігу.
В одного перехожого запитав адресу готелю чи квартири.
Той сказав, що неподалік є «Будинок селян», де можна зупинитися.
% Але я стиснув у руках свій вузлик і відчував, що у мене немає стільки сил дійти туди.
% Мені перехопило дихання і потемніло в очах.
Видно, дорога сильно стомила мене.
Притишив ходу.
З іншого боку я відчув бажання залишитись в темряві.
Тому що у великих містах було відомо, що очі крадіїв відкриті.
Помало пішов.
Зупинився на розі,дуже замерз, бачу: назустріч йде перехожий.
Насмілився підійти до нього:

— Товаришу, ви б не змогли показати мені, де знаходиться “Будинок селян”?

Подивившись на мене трохи чоловік:

— Ви йдете в “Будинок селян”? - запитав.

- І мені у той бік... Ходімо.

Я нахилився, щоб підняти вузлик,я ледве не впав.
Новий знайомий підтримав мене :

— Здається, ви хворі.
Дайте мені ваш вузлик, дідусю.

В мені закрались сумніви.
Чи, бува, він не злодій?
А якщо він утече з моїм вузликом, що я робитиму?
Подумав трохи,подякував йому за допомогу.
Ми повільно пішли.
По дорозі я коротко розповів відкіля і куди їду.
Він уважно мене вислухав.
В “Будинку селян” він покликав якогось Васю, представив мене людині, що прийшла, і сказав:

— Васю, замість мене тут залишиться цей дідусь.
Він хворий.
На нього чекає довга дорога.

Він залишився в "Будинку селян" ще годину.
Потім він побажав мені щасливої дороги і тихо додав:

— Я такий же, як і ви, — знедолений.

Нехай усіх нас порятує Бог.
Ви повертаєтеся на батьківщину...Який же ви щасливий...

Кімната, яку запропонували мені для відпочинку, була простора, але сира.
Я заплатив за неї сім карбованців.
Я рано встав та спустився в їдальню.
Вона була ще зачинена.
У Росії усі заклади, навіть їдальні, належать державі,марно сподіватися, що хтось розпочне роботу завчасно.

За розпорядком, в назначений час їдальня відкрилась.
Але я не бачу офіціантів.
% Я озирнувся.
Кожний відвідувач обслуговує себе самостійно.
% Я сів за порожній стіл з тарілкою пісного борщу і склянку кави на таці.
% Їжу неможливо було їсти.
Я з'їв суп, розплатився і вийшов з їдальні.
Вирішив пройтися по колгоспному ринку.
Усі магазини ще зачинені, тільки перед булочною вишикувалася величезна черга.
По тому, як люди штовхали один одного, було ясно, що хліб закінчувався.
Мою увагу привернула ще одна черга, що чомусь утворилася біля закритого магазину.
Підійшов туди ближче.
Люди тримають у руках кошики і мішки.
Я поцікавився, що будуть давати:

— Ковбасу, — почув у відповідь.
Одна з жінок додала:

— Непогана, якщо посмажити, можна їсти.

Ніхто з тих, що стояв у черзі, не знав, коли відчинять магазин, але усі чекали

Дев’ята година.
Початок роботи всіх установ.
Я поспішив у паспортне відділення.
За столом сидить жінка похилого віку.
Простягаю документи.
Вона пропонує присісти поруч.
Потім почала вивчати документи.
Нарешті підвела на мене очі і тихо, щоб було чути тільки мені одному, прошепотіла:

— Я рада за вас, дуже рада!

% Ми швидко закінчили.
Коли я залишав паспортне відділення, відчував себе безмірно щасливим
Слова жінки, яка щиро пораділа за мене, ще довго бриніли у моїй душі.
% Бідна жінка, в ці два речення було вміщено увесь жаль.

У середині вересня я звернувся до державного політичного управління з проханням видати мені документи.
У кабінеті начальника, куди мені дозволили зайти, я був свідком телефонної розмови.
Мова йшла про засланих поляків.
Начальник розмовляв по телефону й одночасно читав моє подання.
Виявляється, у зв’язку зі звільненням більшої частини поляків із таборів необхідно було терміново підготувати документи.
Отже, і поляків відпускають на батьківщину.
Але чи зміниться у них доля на краще?

Вони поїдуть ще в одну країну, що сповідує соціалістичний розвиток.

Нарешті начальник закінчив телефонну розмову, підняв голову, уважно подивився мені в обличчя і запитав:

— Скільки років у Радянському Союзі? - запитав.

— З 1918 року,- відповів я.

— Прем’єр-міністр Радянського Союзу підписав папір про дозвіл виїхати тобі в Туреччину.
Але...

Коли начальник вимовив це слово і замовк, мене охопив жах:
 «Невже мої сподівання на від'їзд марні?
Нових випробувань я вже не винесу...»

— Але, - начальник продовжив,

- не забувай, що як і під час твого перебування тут, так і надалі, ми будемо тримати тебе під контролем, як Радянського громадянина.


Цю погрозу я залишив без відповіді.
Я прагнув якнайшвидше залишити цю дикунську державу з її варварськими законами.
Своєю відповіддю я міг поховати свої сподівання.
Тому я промовчав.
Взяв документи і швидко залишив кабінет.
