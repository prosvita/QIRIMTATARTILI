## Від'їзд із Мурти

%Десять років я прожив у поселенні Велика Мурта,який розташовувався між містами Красноярськ та Єнісей.
%Щоб повернутись до рідної Турччини,родини та друзів , я відправився в дорогу.
%Але депортовані з селища нічому не вірили.
%Я й сам як потрібно не міг повірити.
шов ранньою дорогою до автобусної зупинки і не вірив, що назавжди залишаю селище,
що нарешті, крок за кроком, я таки наближаюся до Туреччини, рідних, друзів...
Не вірив доти, поки не зайняв місце в автобусі.Якщо до останньої хвилини у моє звільнення не вірив я сам, то можна уявити подив усіх засланих у Мурті.
Моє звільнення вселило й в них надію.
Обговорюючи цю надзвичайну для селища подію, вони дійшли такого висновку: “Після смерті Сталіна міжнаціональна політична напруженість трохи спала, потроху починає відкриватися залізна завіса”.

За три місяці до мене дали дозвіл на виїзд в Східну Німеччину одному висланому німцю, через місяць дозвіл на повернення в Будапешт отримав угорець.
Але цим фактам не надали великого значення, як і поляків, румуна, китайців...
Адже усі вони поверталися у соціалістичні країни, з таким самим жорстоким режимом, як і в Росії.
Тільки я виїжджав у зовсім інший світ, у країну із західною орієнтацією.
Тому моє звільнення викликало у всіх великий подив.

В автобусі було багатолюдно Усі сидіння були зайняті.
Одні стояли, інші вмощувалися на вузлах і мішках.
Мене, як старого і хворого, посадили біля водія.
Гучні розмови пасажирів, брудна лайка не давали можливості зосередитись.
У Росії для всіх прошарків населення було звичайним починати свою розмову з лайки.

Мене долав страшний острах.
Я був налаштований на далеку дорогу, але остерігався спілкуватися з пасажирами При прощанні один з моїх засланих товаришів — угорець по імені Франц Іванович Шнайдер — застерігав: “Дивися, Бекторе, у дорозі будь обережний і тримай язика за зубами.
В незнайомих людей нічого не бери і нічого не давай.
Навіть якщо будуть чимось пригощати, нічого не їж.
Від цих людей можна чекати чого завгодно”. Це не були слова песиміста, вони грунтувалися на реальних для Росії фактах.
Франц Іванович теж колись був звільнений, але на кордоні з Румунією його схопили і повернули назад, у Сибір.

Мене проводжали всім селищем і продовжували махати руками доти, поки автобус не зник.
Саме перед посадкою підійшов росіянин-робітник і прошепотів: «Не забувай нас, товаришу Бекторе.
Сам знаєш, як ми тут живемо”. Я розплакався і, по-дружньому потискуючи росіянину руку, сказав: «Якщо плаче жінка — біжить вода, якщо плаче чоловік — стікає лихо».

Я заплющив очі, думаючи про останні дні мого перебування в Мурті.
Мої думки були перервані невправними діями водія: автобус на вибоях так різко підкинуло, що я мало не злетів зі стільця.
Пасажири почали ще голосніше лаятися, на цей раз дісталося водієві.
Раптом я помітив на собі такий проникливий погляд однієї дівчини, що мені стало лячно.
Здавалося, погляд її синіх очей хотів прочитати мої думки.
У мене був привід для сумнівів.
Як тільки я розплющив очі, вона відвела погляд і стала дивитися у вікно.
Можливо, дівчина не мала на меті спостерігати за мною, але внутрішнє хвилювання і страх змушували думати саме так

О пів на сьому вечора ми приїхали в Красноярськ.
Я відразу почав шукати місце для нічлігу.
В одного перехожого запитав адресу готелю чи квартири.
Той сказав, що неподалік є «Будинок селян», де можна зупинитися.
Та мені ставало все гірше і гірше.
Аж в очах сутеніло.
Видно, дорога сильно стомила мене.
Притишив ходу.
Зупинився біля рогу будинку.
Аж бачу: назустріч йде перехожий.
Насмілився підійти до нього:

— Товаришу, ви б не змогли показати мені, де знаходиться “Будинок селян”?

Чоловік перепитав:

— Ви йдете в “Будинок селян”? І мені у той бік..
Ходімо.

Я нахилився, щоб підняти вузлик, у голові запаморочилося і я ледве не впав.

Новий знайомий підтримав мене і запропонував:

— Здається, ви хворі.
Дайте мені ваш вузлик, дідусю.

Я засумнівався, чи, бува, він не злодій?
А якщо він утече

з моїм вузликом?
Подумав про це і ледве не розсміявся: нічого цінного у тому вузлику не було.
Просто мене стільки разів кривдили у цьому житті, що будь-яка несправедливість боляче вражала мою душу.
Подякував йому за допомогу.
І ми повільно пішли.
По дорозі я коротко розповів відкіля і куди їду.
В “Будинку селян” він покликав якогось Васю, представив мене людині, що прийшла, і сказав:

— Васю, замість мене тут залишиться цей дідусь.
Він здалеку та ще й занедужав, а на нього чекає довга дорога.

Потім він побажав мені щасливої дороги і тихо додав:

— Я такий же, як і ви, — знедолений.
Нехай усіх нас порятує Бог.
Ви повертаєтеся на батьківщину...
Який же ви щасливий...

Кімната, яку запропонували мені для відпочинку, була простора, але сира.
Я заплатив за неї сім карбованців.
За старою звичкою довго спати не міг.
Вирішив спуститися вниз, де розміщувалась їдальня.
Та вона ще була зачинена.
Виявляється, вона відчиняється о восьмій годині ранку.
У Росії усі заклади, навіть їдальні, належать державі.
Тому усі працюють згідно із затвердженим розпорядком і марно сподіватися, що хтось розпочне роботу завчасно.

Довелося мені дочекатися восьмої ранку.
Зайшов, присів за стіл.
Посидів трохи: не бачу офіціантів.
Кожний відвідувач обслуговує себе самостійно.
Пошкандибав до віконця,

через яке подавали їжу.
Отримав тарілку пісного борщу і склянку кави.
їжа була кепська.
Ледве проковтнув її, розплатився і вийшов з їдальні.
Вирішив пройтися по колгоспному ринку.
Усі магазини ще зачинені, тільки перед булочною вишикувалася величезна черга.
По тому, як люди штовхали один одного, було ясно, що хліб закінчувався.
Мою увагу привернула ще одна черга, що чомусь утворилася біля закритого магазину.
Підійшов ближче.
Люди тримають у руках кошики і мішки.
Я поцікавився, що будуть давати:

— Ковбасу, — почув у відповідь.

Одна з жінок додала:

— Непогана, якщо посмажити, можна їсти.

Ніхто з тих, що стояв у черзі, не знав, коли відчинять магазин, але усі чекали

Дев’ята година.
Початок роботи всіх установ, я поспішив у паспортне відділення.
За столом сидить жінка похилого віку.
Простягаю документи.
Вона пропонує присісти поруч.
Потім почала вивчати документи.
Нарешті підвела на мене очі, і тихо, щоб було чути тільки мені одному, прошепотіла:

— Я рада за вас, дуже рада!

Коли я залишав паспортне відділення, відчував себе безмірно щасливим Слова жінки, яка щиро пораділа за мене, ще довго бриніли у моїй душі.

У середині вересня я звернувся до державного політичного управління з проханням видати мені документи, які необхідні для виїзду з Росії.
У кабінеті начальника, куди мені дозволили зайти, я був свідком розмови господаря кабінету з кимось із своїх співробітників по телефону.
Мова йшла про засланих поляків.
Начальник розмовляв по телефону й одночасно читав моє подання.
Виявляється, у зв’язку зі звільненням більшої частини поляків із таборів необхідно було терміново підготувати документи.
Отже, і поляків відпускають на батьківщину.
Але чи зміниться у них доля на краще?
Напевно — ні.
Вони поїдуть ще в одну країну, що сповідує соціалістичний розвиток.

Нарешті начальник закінчив телефонну розмову, підняв голову, уважно подивився мені в обличчя і запитав:

— Скільки років у Радянському Союзі?

— З 1918 року.

— Прем’єр-міністр Радянського Союзу підписав папір про дозвіл виїхати тобі в Туреччину.
Але...

Коли начальник вимовив це слово і замовк, мене охопив жах: «Невже мої сподівання на від'їзд марні?
Нових випробувань я вже не винесу...» А начальник, між тим, продовжував:

— Але не забувай, що як і під час твого перебування тут, так і надалі, ми будемо тримати тебе під контролем, як Радянського громадянина.
Ми будемо слідкувати за тим, як ти дотримуєшся наших законів.

Цю погрозу я залишив без відповіді.
Я прагнув якнайшвидше залишити цю дикунську державу з її варварськими законами.
Своєю відповіддю я міг поховати свої сподівання.
Тому я промовчав.
Взяв документи і швидко залишив кабінет.
