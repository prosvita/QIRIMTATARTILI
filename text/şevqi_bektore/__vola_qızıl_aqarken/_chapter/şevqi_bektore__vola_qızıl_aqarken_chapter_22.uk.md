## ВІЗИТ

Пройшло три дні.
Одного ранку двері моєї камери відчинились.
Увійшовший був караульником, якого я недолюблював.
Він був бридкою на вигляд людиною.
Як тільки він повідомив, що мене викликають нагору, я зіскочив з місця.
Я ладен був розцілувати караульного.
Отже, мої мрії реалізуються.
Як я можу не радіти, не хотіти огорнути радістю цю людину? 
У цю митть я хотів, щоб усі відчули такі хвилювання, таку радість.

Я збіг по сходах та увійшов у кабінет для допитів.
Очами вмить оглянув кімнату.
Звісно...
Моя дружина стояла в одному з кутків кімнати.
Ми обидва стояли і дивились одне на одного як статуї
аж поки наглядач не повідомив: “Час побачення — півгодини”. Я схаменувся, підбіг до дружини.
Двадцять місяців я не бачив своєї дружини.
Довгих двадцять місяців.
Наче ціле життя.

— Як діти? — поспіхом спитав я.

— З нами все добре.
Не переживай.
Як твоє здоров’я?

— І в мене все добре.
Прошу у Всевишнього аби нашу сім’ю швидше минула зла доля.

Дружина наблизилась на мене, лякливо озираючись на наглядача, який біля вікна читав газету, і прошепотіла:

— Ми весь час думаємо про тебе.
Хіба я забуду тебе у своїх молитвах?
Я вірю, що ти обов’язково повернешся додому.
І нас не залишають у спокої.
Якось вночі до нас прийшли три офіцери ГПУ і перекладач туркмен.
Вони провели ретельний обшук всіх речей.
Взяли декілька книг і листи.
Один з офіцерів, потім мені сказали, що це був Верховин, пішов у гостинну, до шафи.
А там, у нижній шухляді, я тримала свої коштовності, які загорнула у вату...

У цей час наглядач сказав: “Говоріть голосніше, — і нагадав. — Побачення закінчується”. Дружина одразу змінила тему розмови.

О Аллах...
Чому час, що так довго тягнеться на допиті, швидко минає, коли зустрічаються рідні люди.

На прощання дружина сказала:

— Хай береже тебе Аллах, за нас не переживай.

Я кивнув:

— І ви не переживайте.
Поцілуй за мене дітей.
Хай береже вас всіх Аллах.

Дружина заплакала.
Бідолашна жінка.
Скільки їй довелося пережити за цей рік.
Мої роздуми перервав Верховин, що увійшов до кімнати.

— Сідайте, Бекторе, — наказав він.

Двері у коридор були відчинені і я побачив там якогось чоловіка.

— Ось цей чоловік, — Верховин показав на нього, — зробив декілька заяв з приводу тебе.
Гадаю, ти їх підтвердиш.

Невже гепеушники взялися за своє?
Змінили тактику?
Але ж мене не зламати.

— Що я маю підтвердити?

Верховин відкинувся у кріслі.
Схрестив руки на животі, а пальцями почав виводити у повітрі кола.
Сьогодні він господар положення.
І він це розуміє.
Верховин, мабуть, гадає, що під впливом зустрічі з дружиною я буду підписувати усілякі вигадки.
Помиляється.
Всевишній допомагав мені вистояти усі двадцять місяців, гадаю, і надалі не залишатиме мене.
А з його допомогою я витримаю все.

— Я не знаю, що то за чоловік причаївся за дверима.
Якщо я його не знаю, звідки ж йому знати мене.
Нехай він зайде і ви пересвідчитесь, що ми незнайомі.

Верховин різко обірвав мене:

— Товаришу Векторе, не вчіть ГПУ.
Ми зробимо так, як вважаємо за необхідне.
Ваші поради для ГПУ не потрібні.
І на сьогодні досить.
