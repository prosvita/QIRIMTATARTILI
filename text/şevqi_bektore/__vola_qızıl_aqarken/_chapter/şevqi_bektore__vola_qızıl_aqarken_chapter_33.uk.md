## ВІЙНА ЗАКІНЧИЛАСЬ

% Дні йдуть ,ситуація погіршувалася.
% Все,що я міг зробити у цій ситуації -це молитись за те,щоб ця війна закінчилась якомога швидше.

%Так,війна закінчиться ,але що буде потім?
І так довго просив у своїх молитвах Аллаха про це, що коли у таборі повідомили про перемогу Радянської Армії, не повірив цьому.
Що ж буде далі?

Це питання не давало спокою усім, хто був висланий, кинутий за грати.
Нас було дуже багато.
Ми вірили у своє звільнення після перемоги німців.
Але вони програли...
Розчарування змінювалось надією.
В усі часи переможці були великодушними.
Більшовики виграли війну, вони мають подарувати свободу усім, хто її бажає, тим більше — своєму народу.
Чи буде так?

Мій термін відбуття покарання закінчився.
Та я все ще знаходжуся у таборі.
Боже, як довго тягнуться дні!

5 травня 1945 року усіх в’язнів табору зібрали на плацу для важливого повідомлення.
Усе керівництво табору піднялося на трибуну, чекаємо на начальника.
Нарешті з’явився і він.
Підійшов до мікрофону:

“Вітаю усіх вас з капітуляцією Німеччини і закінченням війни!”

На якусь хвилину всі заніміли, а потім розпочалося щось неймовірне: з одного боку я чув оплески, з другого — якісь схвильовані вигуки.
Поруч зі мною якийсь чоловік надривно ридав, не приховуючи сліз...
Люди поводили себе, як маленькі діти: посеред плацу пустилися у танок.
Ось вона, довгождана перемога, за якої жевріла надія на звільнення.

Невже я дочекався свободи?
