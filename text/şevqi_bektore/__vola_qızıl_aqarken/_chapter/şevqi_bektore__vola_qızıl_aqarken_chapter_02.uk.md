## РУХ ЗА КРИМ

Споглядаючи за морською піною, що закипала відразу за кормою корабля, а потім, поволі віддаляючись, зменшувалась і врешті-решт губилась серед хвиль, я занурювався у спогади.
Був березень 1918 року, віяв теплий вітер і в цю ніч Чорне море проживало одне зі своїх приємних миттєвостей.
Не дивлячись на гарну погоду, ласкаву та сяючу місячними променями ніч, я відчував себе втомленим і хворим.
За ці півтора місяця я й багато подорожував, й дуже втомився, й пережив багато страшних миттєвостей буття.

Згідно із домовленістю між Туреччиною і Росією необхідно було обміняти частину військовополонених, які знаходяться в Істанбулі (Стамбулі) у містечку Усері.
Півтора місяця тому я також приєднався до делегації, що займається обміном.

З цієї причини, на кораблі „Гульджемал” ми дісталися із Стамбула до берегів Севастополя.
Через те, що ми перебували у стані війни і через те, що води Чорного моря були небезпечні, нас супроводжував один військовий корабель.
Після кількох днів у дорозі, які пройшли у боротьбі із морем, ми допливли до Севастополя.
Припливли, але нам не дозволили увійти у гавань.
У супроводі російського військового корабля „Пронизливий”, який зустрів нас, ми мали повернутися до гавані Феодосії і там здати полонених.
Ця подорож дала змогу побачити увесь жах та дикарство революції в Росії.

В Криму створено революційний комітет з числа матросів, частину офіцерів флоту розстріляли, або ж живцем кинули у корабельні котли.
Про це з гордістю розповідали матроси.
Деякі офіцери, домовившись з матросами, врятувались від смерті — вони зірвали з одягу офіцерські знаки і погодились бути матросами.
Капітан „Пронизливого”, що нас зустрічав, також позбавлений усіх чинів і керує кораблем під наглядом матроса.

Ситуація була страшною.
Крим перебував в стані анархії.
З одного боку більшовики під червоним прапором, з іншого — анархісти під чорним прапором заливали країну кров’ю.
Лідер національно незалежного Криму муфтій Челебі Джихан був по-звірячому вбитий революційними матросами.
В той час Джафер Сейдамет Кизилташли, який займав посаду військового міністра, рятуючись від їх звірячих пазурів, утік на Кавказ.
Становище населення Криму було вкрай важким.
А через три дні і над нами почали згущуватися хмари.
Ми дізнались про намір замаху на нас з боку анархістів.
Через це ми знову змушені були терміново відплисти з Феодосії до Стамбулу на кораблі „Гульджемал”.

Через деякий час до Стамбулу прибув Джафер Сейдамет.
Молодь, яка приїхала сюди на навчання з Криму, створила організацію „Активні юнаки”.
Мене обрали головним секретарем цієї органiзацiї.
Молодь радо вітала у Стамбулі Джафера Сейдамета.
Вона поклялася боротись до оснанньої краплі крові і зробити все для того, аби врятувати свою країну, яку впродовж віків топчуть російські чоботи, від більшовицького натиску.
Ця молодь, що об’єдналась навколо Джафера Сейдамета, через декілька днів вийшла в дорогу на невеличкому судні, який виділив уряд.
Взагалом, з метою продовжити, почате мною у перший раз, священне служіння народу та батьківщині, у лавах цієї молоді був також і я.
Мені пощастило перебувати в Криму протягом невеликого відрізку часу.
Цього разу, представником з боку управління національної освіти, з метою підготовки вчителів до Стамбулу був направлений я.

Віяв ніжний вітерець, а з іншого боку дрібно-дрібно мжичив дощ.
%Моє тіло ніби палало у вогні, прохолодні краплі дощу були приємнi.
Я  більше, ніж з п’ятдесяттю вчителями повертались зі Стамбула до Криму.
Ми сподівались швидко дістатися до Севастополя і думали, про те, що будемо робити у майбутньому.
У цій подорожі я був не один.
Через те, що я був одружений, поруч зі мною була моя дружина.
Ми були сповнені старанністтю та твердісттю. 
Ніхто з нас навіть не міг уявити що нас очікує у майбутньому.