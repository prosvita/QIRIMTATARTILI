## ВЕРХОВИН

Одного разу вночі мої двері з гуркотом відчинились.
Зі страхом та хвилюванням я скочив з місця.
В цю мить в голові майнуло, що мабуть поведуть до лазні.
Спитав у караульного що сталося.
%Він, наче кажучи щось звичайне:

— Нічого.
Тебе викликають нагору.
На допит, — сказав.

Який сенс робити допит в такий час.
%Я вже звик до такого та не дуже дивувався цьому, вже вивчив їх тактику знурювати людей.

Я обережно зайшов в приміщення під номером 175, на яке вказав караульний.
Досить просторе приміщення.
Під вікном сидить вже доволі знайомий мені офіцер з високим званням.
Після того, як я зайшов, караульний вийшов на вулицю.
У приміщенні ми залишилися тільки вдвох.
Деякий час мовчки дивився на мене, а потім задав вже відоме мені питання:

— Як себе почуваєш?

Це був той самий офіцер, який в Ашхабаді в будівлі ГПУ був нетверезий настільки, що ледве стояв на ногах, а перед допитом тикав мені пальцем в обличчя і казав: „Зрозумієш, пояснять, пояснимо"
Його прізвище — Верховин.
Керівник четвертого Східного відділення Верховин...
На стіні, за ним, висять два портрети — Сталіна і Дзержинського.
Я перевів погляд з портретів на нього та відповів:

— Як арештант.
Як арештант, який харчується смердючою рибою, супом з проса, глевким хлібом...

— Радянська влада замість хліба не дасть грязюку.

Я повідомив про те, що бажаю завершити цю розмову та перейти до основної справи.
Він теж це зрозумів та почав казати.

— За нашими даними у 1927 році в Туркменістані було організовано контрреволюційне товариство і ти, виявляється, був одним із активних його членів.
Ти підтверджуєш цей факт?
Чи...

Він замовк.
Він дивився мені у очі та чекав, наче хотів перекласти те, що вкладав в це "чи".
Я спробував зовсім трошки змінити лице.
Деякий час ми дивилися один на одного, потім я твердо відповів.

Те, що ви зараз сказали — не відповідає дійсності, тобто все це брехня.

— Нам відомо все, — грубо сказав він. — Ми зібрали достатньо доказів.
Ти — один з найвідоміших представників націоналістів у Туркменістані.
Ще раз повторюю визнай свою провину, та зміни своє становище.

— Мені немає в чому признаватися.

Коли він зрозумів, що не отримає від мене те, чого бажає, він по телефону покликав караульного та мене знову закрили у камері під номером 13.
Коли я повернувся до цієї маленької, темної камери, через деякий час я трохи згадав минулі допити та дні, що пройшли.
Коли я думав про дружину та дітей в мене заболіло серце.
% Знову лягти та заснути було дуже важко.
Я почав ходити між дверями та стіною.
% Через деякий час двері знову з гуркотом відчинились.
Наново кликали на допит.
Так проводити допити — це був перевірений метод ГПУ.
Доводити допитами в'язнів так, що після цього навіть безвинна людина визнає свою провину.
Євдокімов та Залін цьому приділяли окрему увагу.

В приміщенні номер 175 я знову був навпроти Верховіна.
Він, обпершись на підлокітник палив.
Видмухавши дим у напрямку балки на стелі він запитав:

— Ну що, подумав, товаришу Бекторе?

Я ледве стримував себе.
Цей хлопець-комуніст намагається зі мною гратися.
Але що я можу зробити?
Знову опанувавши себе, був вимушений відповісти.

— Про що подумав, я трохи раніше вже був біля вас.
Чи ви не знаєте, скільки пройшло часу між тим як мене привели сюди донизу та коли підіймали нагору?

— Сідай, — сказав.

Потім, затягнувшись, продовжив:

— Бекторе, ми хочемо, щоб ти відверто розповів, як займався контрреволюційною діяльністю.

Я не знаю нічого про контрреволюційну організацію, та й я не приймав в ній участь.

Верховін витащив з шухляди стола папку, почав її листати та продовжував говорити.

Даремно опиратися не треба.
Все одно провину треба буде визнати.
Не треба мучити ні мене, ні себе, який в цьому зиск?

— Що ви хочете цим сказати, товаришу Верховін.
Зараз я маю збрехати?
Тобто, я маю сказати, що так, я працював на цю організацію?
Я не знаю нічого ані про організацію, ані про їх діяльність.

Верховін розлютився.
Він намагався тримати себе в руках.

— Знаєш? — сказав охриплим голосом, — ті, хто зізнаються й не бачать тортур, й швидше звідси виходять.
А ті, хто не каже нічого...
Звичайно, ті хто нічого не каже звідси не виходять.

Він постукав по столу олівцем і жбурнув на стіл.

Допустимо, ти не працював у цій організації, в такому випадку ким є члени правління літературного товариства, не знаєш?

Про членів правління офіційної організації, про яку питав Верховін, було відомо навіть владі.
Тому я не бачив нічого в тому, щоб їх назвати.
Спочатку я назвав своє ім'я, а потім інші.
Верховин спитав, чи мають особи, імена яких я назвав, відношення до комунізму чи націоналізму.
Серед наукового та літературного співтовариств було багато комуністів.
Одного з них звинуватили в націоналізмі, потім, той визнав свою помилку та його знову прийняли до партії і дали вищу посаду.
Це все було відомо ГПУ.
Зараз як я можу відповісти на це питання.
Найкращим було не відповідати прямо.

— Я не маю певної думки про цих осіб, — сказав я.

— Ні, ми цих людей дуже добре знаємо, мені лише кажи те, що ти про кожного з них думаєш.

— Вони, без сумніву, інтелігентні люди, знаходяться у контакті з владою.
Вони нічого поганого не зроблять.
Про кожного з них окремо я ніколи не думав.
Про себе ж можу з впевненістю сказати, що з контрреволюційними організаціями ніколи не мав зв'язку.

— Товаришу Бекторе, навіщо ти мене мучаєш?
Давай завершимо цю справу добре, ти також не мучай себе, — сказав. — Так, пояснюй.
Якщо не розумієш по хорошому, ми вимушені будемо думати про тебе ще гірші речі.

Він встав з місця та почав ходити.
% Від декількох раптових ударiв в обличчя я впав.
З очей посипалися іскри.
Здивувався.
Лице палає.
Але я зумів піднятися з місця та знову сісти.
А він почав розмовляти дуже м'яким тоном:

— Я прийняв тебе за розумну людину.
Але ти не розумієш спокійну мову.
Ти згоден побачити погане обходження, в цьому разі ти згоден продовжити своє перебування у камері.
Якщо хочеш вийти звідси цілим та здоровим, якщо хочеш побачити дітей, зізнайся, інакше ми почнемо тиснути ще сильніше.

Від злості я не міг нічого сказати.
Змовчав.
%Верховін був розлючений.
Коли відправляв мене до камери:

— Через деякий час я знову тебе покличу.
Зараз трохи порозмірковуй, зберись з думками та готуйся до зізнання.
Інакше...

Коли йшов сходами думав про це "інакше".
Прийшедши до камери номер 13 я ліг на ліжко, закрив очі.
Поспати не зумів, знову покликали нагору на допит.
У кімнаті крім Верховіна була ще людина з високим званням.
Цією людиною був помічник начальника особливого відділу секретної міліції Дімельдман.
Він також повторив, трохи змінивши, питання Верховіна, з його слів, якщо я все визнаю вони мене одразу ж відпустять.

— Я прошу вас повірити в те, що мені немає в чому зізнаватися, в мене немає ніякої інформації, яка вам потрібна.

Дивлячись на Верховіна:

— Занотовуйте, — сказав. — Треба зараз заарештувати жінку Шевкі Бекторе, — потім знову трохи подивився на мене та дав вказівку Верховіну. — І дітей також в виправну колонію хай переведуть.

Потім повернувся до мене і, наче не знає, спитав мою адресу:

— Давай адресу свого будинку.

Що я міг зробити проти цих людей?
Не можна було не сказати адресу.
Нарешті, назвав її.

Три-чотири дні мене ніхто не турбував.
Та я відчував, що за мною постійно стежать.
Вікно на дверях камери так часто грюкало, я кожного разу вскакував з місця.
В час, коли треба було лягати спати біля дверей завжди розмовляли.
Від нестачі сна я дуже втомився, плач, який доносився з інших камер, голоси, які визнають свою провину, крики повністю розрушили мою нервову систему.
Одного разу, коли я заплющив очі щоб заснути я почув солодкий голос та проснувся.
Вирішив, що сплю.
Але це був не сон.
В сусідній камері новий арештант читав Коран.
% Слухаючи його не помiтив, як заплакав.
Приклав вухо до стіни та сказав:

— Хто ви?

У відповідь — тиша, я знову спитав:

— Хто ви? 
Ради Бога скажіть мені хто ви є.
Ваш голос мені здається знайомим.

Але не було ніякої відповіді.
Через декілька дні караульні сказали нам, що релігійні обряди заборонені.
Більше я голосу сусіда не чув.
Але я настільки звик до цього голосу, що після того, як він зник, я відчув себе так, наче залишився сам.
Ув’язненим почали роздавати хліб.
З максимальною увагою слухаю, що зовні.
Коли караульний давав хліб останньому, його номер був 81.
Отже у цій катівні зі мною знаходяться 81 людина.
%Вся їх робота зводилась до того, щоб їсти, що дають, бути допитаними та чекати кiнця.
На цій останній ступені соціальної нерівності робилося все, що забажають та все те, що не прийде людині у голову.
Одного дня я подивився у замочну щілину, в камеру навпроти принесли цілий піднос їжі.
Я одразу відчув запах смаженого м’яса.

Майже всім ув’язненим висувалися політичні звинувачення.
Серед нас знаходились і такі, з яких уряд прагнув вибити гроші.
Це були багатії царських часів чи їх нащадки.
Серед них був власник газети “Новий час”, яка виходила в Києві.
Від нього вимагали окрім 20 тисяч карбованців золотом, ще 120 тисяч золотих франків батька, які він розмістив в одному з банків Парижа.
Через те, що в нього на руках не було грошей соціал-демократичний газетяр написав розписку, у якій гарантував надходження грошей з Парижа до Москви, але через те, що він не дав 20 тисяч карбованців золотом його закрили у Ташкентському ГПУ.

Події тих років часто виринають в моїй пам’яті як фільм.
Для кожної людини в такій організації, як ГПУ заздалегідь був готовий персональний злочин, людині залишалося лише підтвердити це.
Чи я теж не перебував у руках ГПУ без провини?
Не дивлячись ні на що, вони не змогли зламати мій дух, не зламали моє рішення та сміливість.
Тепер можуть робити що хочуть, я дав собі слово терпіти.
Більш за все мене мучило те, що я міг більше ніколи не побачити дружину та дітей.
Вже звик до життя у камері, ту їжу, яку вони давали я їв із закритими очима.
Намагався не розтратити свою силу.
Після останнього допиту пройшло біля місяця, більше питаючих не було.
Думаючи, відсипаючись я проводив дні.
Нічого не міг зрозуміти.
Мені було цікаво яке покарання чекає на мене.
Вони не зможуть добитися того, чого бажають, я не зізнаватимусь.
Але все одно я знав, що мене судитимуть.
Але в мене була надія, що вбережусь від розстрілу.
Дні проходили, а в моїй справі не було ніяких змін.
