## ДЕРЖАВНА МОНОПОЛІЯ

У Великій Мурті було два магазини: продуктовий і текстильний.
Якщо до першого вишиковувалися великі черги, то до другого вхід був завжди вільний.
Але того дня перед двома магазинами було багатолюдно.
Я підійшов аби взнати, у чому річ.
Та жінки так галасували і сварились, що мені стало ніяково і я трохи відійшов.
Як мені пояснили, сьогодні продаватимуть ситець, жіночі панчохи та светри.
Жінки гарячкують, бо грошей на придбання светра не вистачить.
А от панчохи куплять обов’язково, тому що старі вже навіть заштопувати не було сенсу.

Грошей бракує на все.
А де їх взяти, коли зарплата мізерна — якихось 180 карбованців.
Ось і доводиться вибирати між продуктами і панчохами, або ситцем.

У Росії держава була монополістом на все.
Необхідний товар часом можна було знайти, бо все підпорядковувалося „плановому господарюванню”. Через те тут здебільшого побутує фраза „що робити?” замість „насичення ринку необхідними товарами”. Лише держава має право здавати свої товари у магазини.
Деякі магазини займаються обміном товарів.
Наприклад, яйця обмінюють на цвяхи, шкіру — на вовну.
На ринку яйця коштують карбованець, а при обміні 50 копійок.
І тут держава має подвійний зиск.

Держава закуповує центнер пшениці та жита по вісім карбованців, а кілограм схожого на глей хліба продає по півтора карбованця.
Кілограм житнього борошна продає по три карбованці 10 копійок, кілограм пшеничного борошна — по 12 карбованців.

А між тим, черга збільшується.
Люди розповідають новини, усілякі байки, плітки.
Чуються непристойні лайки і сміх.

До відкриття магазину ще три години.
Від тріскотливих жіночих розмов починає боліти голова.
Взагалі в Росії більше всіх розмовляють жінки.
Вони ж займають першість у сварках.
Якби у світі було проведене анкетування на тему: „Жінки якої національності найнепристойніше висловлюють свої думки?” — безумовно, перемогу здобули б російські жінки.
А чого, власне, чекати від людей, які тривалий час перебувають у пригнобленому стані.

Мені стало зле і я, залишивши чергу, пішов додому.

Бідна Росія.
Як вона низько опустилася у моральному плані в порівнянні з іншими країнами.
Розпуста стала рахуватися проявом розкріпачення жінки.
Деякі знатні дами мали по декілька коханців.
Фешенебельні готелі Росії перетворилися в будинки розпусти.
Замовлення на жінку виконувалось швидше, ніж замовлення на обід.

Ходила між людьми така оповістка.

Якось один з російських царів віддав наказ начальнику поліції:

— Протягом доби усіх повій Петербурга вислати до Сибіру!

— Слухаюсь, Ваше величносте!
Але звідки починати?
Може, із Зимового палацу?

Люди не мали нічого: ні п’яти курушів, ні шматка хліба, ні цигарки...
Облудна політика комуністичного Кремля довела до зубожіння усі народи Росії.
Позбавила їх можливості чесно жити.
