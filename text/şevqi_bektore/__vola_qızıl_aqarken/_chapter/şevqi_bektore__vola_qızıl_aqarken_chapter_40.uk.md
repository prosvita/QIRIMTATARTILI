## ЛИСТИ

 Почалася рання весна 1950 року.
Поволі починає прогріватися повітря.
Ми всі сумували за сонечком.
У квітні лід в долині зрушився,у травні сніг зник з вершин,у кінці червня купон краще показав своє обличчя.

Я весь квітень працюю, але кошики вже не плету, займаюсь теслярством.
Це також не та робота, яку я вмів робити.
Але у артелі від роботи відмовлятися було не можна.
В мене не було сил тримати сокиру або молоток.
Не дивлячись на це я працював з усією силою, яка в мене була.
Якщо не працюватиму - не зароблю грошей.
Я повинен був робити все для того щоб жити і виправдати мої сподівання на порятунок.

Однієї ночі дуже змерз та я відчув велике бажання написати листа.
Я дуже багато місяців не тримав у своїх руках ручку, не написав жодного рядку.
Та що я напишу?
В цей момент я захотів написати листа дружині та дітям, і я одразу ж з великим бажанням взявся за ручку.
Я почав писав те, що приходило мені в голову:

„Кохані мої, дружина і діти.

До сьогоднішнього дня я не отримав від вас жодного повідомлення.
Хочу знати про ваше становище.
На листи, які я писав жодної відповіді так і не отримав.
Можливо, наполегливість з вашого боку буде більш ефективною.
Я вже зістарився.
Та в цьому стані маю лише одне бажання - побути біля вас.
Щоб виповнити своє бажання я написав дуже багато заяв, прохань.
Якщо ви також зацікавлені у цьому питанні, то в майбутньому можна буде досягнути позитивного результату.
Я ніколи не забуваю дітей та тебе.
Ваші образи завжди перед моїми очима, я завжди з тобою спілкуюсь.

Я почуваю себе добре.
Працюю в артілі, із хвилюванням чекаю на зустріч з батьківщиною і вами.
Не залишайте мене без відповіді.
Великим щастям для мене буде бодай одне слово, отримане від вас.

Моя адреса: Красноярський край, селище Велика Мурта, артіль „Прогрес”.
Шевкій Бекторе.

 Про справжні свої внутрішні думки я не міг написати.
Тому що знав: усі листи відкриваються та читаються.
Склавши цей короткий лист у конверт, я заклеїв його.
Ледве дочекавшись ранку, я відніс листа на пошту.

Через тиждень я не витримав та написав ще одного листа:

„Дорогі мої дружина і діти.

Я не отримую від вас жодних повідомлень.
Я хочу знати як у вас справи.
Чи мої листи не надходять?
В моєму стані старого я потребую вашої турботи.
Я хочу, щоб ти робила все від тебе залежне до самого мого повернення.

Діти, мабуть, стали вже дорослими.
Я дуже скучив за вами.
Не забувайте  мене і коли отримаєте листа дайте мені відповідь.

Прошу для вас у Всевишнього здоров’я, міцно цілую вас в оченята.

Шевкій Бекторе”.

Після того, як я відправив другого листа, через тиждень я написав третє.
Потім четвертого, п’ятого, шостого...
Кожного тижня пишу по одному листу.
Пишу, але жодної відповіді не отримую.
"Можливо вони отримують мої листи, але не відповідають мені, - думав я.
На розум не спадало жодної хорошої думки.
Які думки можуть приходити у голову, коли людина далеко на чужині.

Таким чином я проводжу свої дні, пишу і чекаю відповідь.

Але це очікування тільки збільшує мою тугу за дружииною та дітьми, я  хвилююсь від того, що не можу терпіти.
Окрім цього що я можу ще робити?
В очікуванні , я просто марив їхніми образами.
Мені потрібно було йти по шляху, який мені окреслила моя доля та мовчки витерпіти те, що пройшло.