## ЛИСТИ

% Почалася рання весна 1950 року.
Поволі починає прогріватися повітря.
% Ми всі сумували за сонечком.
У травні зникли останні кучугури снігу.

%Я весь квітень працюю,але кошики вже не плету,займаюсь теслярством.
Запропонували попрацювати теслею, погодився.
Хоч це і не моя спеціальність, але від роботи відмовлятися не можна.
Ніколи не думав, що мені важко було тримати сокиру або молоток.
Але стараюся — мушу заробляти гроші, аби вижити у цьому пеклі.

Якось вночі я прокинувся.
В мене з’явилося таке бажання написати листа, що, пересилюючи втому, сів до столу.
Взяв олівця, почав виводити рядки:

„Кохані мої, дружина і діти.

До сьогоднішнього дня я не отримав від вас жодного повідомлення.
Подайте про себе хоч якусь вісточку.
Роки мої так швидко спливають, що маю лише одне бажання: наприкінці свого життя хоч трохи побути біля вас.
Стільки разів я просив про це Москву, але жодної відповіді так і не отримав.
Можливо, наполегливість з вашого боку буде більш ефективною.
На цій землі мене тримають лише світлі спогади про вас, мої любі.

Здоров’я моє непогане.
Працюю в артілі, із хвилюванням чекаю на зустріч з батьківщиною і вами.

Великим щастям для мене буде бодай єдине слово, отримане від вас.

Благаю, озвіться.

Шевкій Бекторе.

Моя адреса: Красноярський край, селище Велика Мурта, артіль „Прогрес”.

Про справжній стан перебування у засланні я нічого не міг написати, бо знав: усі листи перевіряються.
Вранці я відніс листа на пошту.

Через тиждень я написав ще одного листа:

„Дорогі мої дружина і діти.

Я не отримую від вас жодних повідомлень.
Як ви?
Допоможіть мені вирватися звідси..

Діти, мабуть, стали вже дорослими.
Я дуже скучив за ними.

Не забувайте і не залишайте мене.
Чекаю від вас повідомлень.

Прошу для вас у Всевишнього здоров’я.

Міцно цілую вас в оченята.

Шевкій Векторе”.

Потім я відправив третього листа, четвертого, п’ятого, шостого...
кожного тижня пишу по одному листу.
Пишу, але жодної відповіді.
Чому?
Можливо, їх від мене ховають?

Ось так, в очікуванні на кращі дні, проходив мій час.
Безвихідь краяла моє серце і далі підточувала моє здоров’я.
