## ДОПИТ

— Ну, товариш Бекторе, який стан вашого здоров’я?

За столом навпроти сидів представник ГПУ Дуров.
Поруч з ним — керівник особливого відділу Ашхабадського ГПУ Макаренко, якому були надані широкі повноваження, і трохи далі шеф відділу таємної поліції Левшин.
Що я міг відповісти?
Що?
Я зранку до ранку проводив час у маленькій кімнатці в жахливих умовах.
Чи потрібно пояснювати, що довелося мені перенести.
Я був позбавлений спілкування, свіжого повітря, свободи.
Вони цікавляться станом мого здоров’я?
Я гірко посміхнувся.
Моя мовчанка розізлила Дурова.
Він щось прошепотів гепеушнику Макарову, який сидів поруч, товстому, маленькому на зріст, з великою

О
і лисою головою.
Ного маленькі очі, здавалось, лежали на бугристому і приплюснутому носі.
Товстими пальцями він постійно барабанив по столу, а сам спідлоба спостерігав за мною.

Макаренко пальцем вказав на стілець перед собою.
Я сів.
Потім він відкрив папку, взяв аркуш паперу і, пильно дивлячись у вічі, промовив:

— Товаришу Бекторе, ви збрехали ГПУ.
Виявляється,

ви член партії.

— Ні, — сказав я.

Макаренко підвищив голос:

— Навіть не намагайтесь відмовлятися від того, що ви накоїли, інакше не чекайте на порятунок.
Виявляється в Туркменії вас шанують як вченого, вчителя.
Туркмени люблять вас.
Ясна річ, у вас чимало знайомих, друзів серед туркменської інтелігенції...

На цьому місці він зупинився, відкинувся на спинку стільця, почав водити пальцями по кобурі з пістолетом, що висіла на поясі.
Потім притишив голос:

— У всякому разі вам, мабуть, відомо про те, що ваш знайомий К.В.
знаходиться у Ташкентському ДПЗ?
Нам відомо, що в Туркменії працює таємна організація туркменських націоналістів проти радянської держави і уряду більшовиків.
За нашими даними, ви — один з лідерів організації.
Товаришу Бекторе, бачите, ми знаємо все.
Не марнуйте час ні свій, ні наш...

Мені ще не зачитували остаточне звинувачення, але того, що я почув, було досить аби зрозуміти — для мене готують страшний вирок.
Страх так стиснув серце, що я відчув нестерпний біль.
Думок немає: в голові порожнеча наповнюється якимось гулом.
Погляд мій зупинився на пальцях Макаренка, який продовжував гратися з кобурою.

— Незважаючи на це, ми не хочемо поводитися з вами погано.
Достатньо буде того, що ви нічого від нас не будете приховувати, поясните все, що вам відомо про цю організацію.
Якщо ви виконаєте наше прохання, швидко повернетесь додому.

— І наступне, радянська держава може вибачити тим, хто визнає свою провину.
Візьмемо для прикладу інженера Рамзіна...
Зараз він на Уралі, обіймає високу посаду, відзначений радянським орденом.

Я слухав Макаренка і не міг навіть висловити свого обурення.
Організації, про яку він вів мову, в Туркменії не було.
Не було, ясна річ, ніякого інженера Рамзіна.
ГПУ сплітало сіті з підлих інсинуацій для знищення невинних людей.
Я розумів, що кожне ім’я, яке я зараз “згадаю”, приведе до загибелі людини.
Хіба я можу це зробити?
Ні.

І ще раз — ні!
Потрібно шукати якийсь вихід.

— Пробачте, — сказав я, — не розумію, що ви сказали...

Макаренко схопився і закричав:

— Що?
Ви не зрозуміли?
Я з вами розмовляю російською мовою.
Можливо, ви не розумієте російської мови, товаришу Векторе?
Можливо й те, що вас викликали до ГПУ ви вважаєте помилкою.
Хочу звернути вашу увагу, товаришу Векторе, ГПУ ніколи не помиляється і не чинить протиправних дій.
Чи ви хочете звинуватити ГПУ?

Я відчув, як мені стало жарко.
Та відступати було вже пізно:

— Насамперед хочу повідомити вам, — продовжив розмову, — я вам не товариш, а лише співвітчизник, тому що безпартійний.
Ваше звернення до мене "товариш” недоречне.
Ви говорите про організацію в Туркменії, яка начебто працює проти радянської влади і я наче якось пов’язаний з цією організацією.
Але ви не навели жодного доказу, які б підтвердили ваші слова.
І не приведете, бо все це неправда.
І людина, яка говорить мені про такі неіснуючі речі, брехун.
Ви думали про це?

Обличчя Макаренка зблідло.
На якийсь час він завмер, а потім заревів:

— Що?
В Туркменії немає такої організації?

— Не знаю.
Я не можу стверджувати те, чого не знаю.

— Ні, знаєте.
Все знаєте, але обережно добирайте слова, Векторе.
За кого ви нас маєте?
Хочу вам нагадати, в ГПУ не жартують.
Ваші жарти дорого вам коштуватимуть!

— Я це розумію.
Але ви плутаєте жарти з правдою.

До нашої розмови приєднався Левшин, який до цього

вдавав себе байдужим до усього, що відбувалося в кімнаті:

— Ви, ви... — сказав він тихим голосом.
Зняв окуляри.
одну дужку затис зубами. — Здається, ви забули, що знаходитесь в ГПУ.
Ви повинні знати, що не зможете мене ошукати.
Раджу вам під час розмови добирати слова.
Не втомлюйте ні нас, ні себе, розкажіть про все, що знаєте.
Визнати свою провину буде для вас дуже корисно.

Він нахилився ближче і тихим голосом, наче відкриваючи якийсь секрет, додав:

— Ви знаєте, що ми робимо з тими, хто не хоче домовлятися з ГПУ?

• • •

Левшин подивився на гепеушників і вишкірив зуби:

— Повеземо на місяць.
Звідти ви ніколи не зможете спуститися. — Він торкнувся кобури. — Ви знаходитесь зовсім близько від цього.

Левшин з силою вдарив долонею по столу і, повернувшись до Дурова, сказав:

— Мені все ясно.
Товариш Бекторе хоче пройтись вздовж Ташкентської дороги.
А що робити? — Він повернувся до мене, — товариш Бекторе сам обрав свій шлях. — Він відвернувся і закінчив свою промову. — Ми вважали вас розумною людиною.
Що ж, про головне поговоримо в Ташкенті.

Всі дивилися на Дурова.
А в мене навіть виникла думка: „А може Дуров зараз скаже, ми помилились.
Ви ні в чому не винні, повертайтесь до сім’ї”. А Дуров пильно дивився на мене.
Що він відчував у цю мить, коли приймав рішення?
Мені невідомо.
Він поволі підняв вказівний палець.
Так само поволі наблизив його до кнопки дзвоника на столі.
Натиснув.
Зайшов наглядач і повів мене до камери.
Так закінчився допит, що тривав півтори години.
