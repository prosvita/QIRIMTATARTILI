## ЗАРАВШАНСЬКИЙ ТАБІР

В’язні Заравшанського табору працюють на бавовняних полях.
На сніданок вони отримують суп з пшона і гарячу воду,хлібний пайок видавався в залежності від обсягу виконаної роботи.
% Серед нас були ті ,хто помирали від голоду.
Тіла нещасних відвозять до моргу.
Для того, аби лікар не встановив істину причину смерті, наглядачі протикають тіло багнетами, інсценуючи втечу в’язня.
%Потім тіло кидали у одну з великих ям, що були заздалегідь вириті неподалік від табору,не чекаючи жодної релігійної церемонії ,в тому числі за правилами гуманності.

Влітку в таборі розпочалася епідемія дизентерії.
Щоденно смерть забирала з собою по 15-20 в’язнів.
Почала поширюватися чутка, що інфекція була занесена спеціально для того, аби штучним шляхом знизити загальну кількість в’язнів у таборі.
% Влада ГПУ таким чином намагалася 
Якось на ранковій перекличці один в’язень виявився зайвим.
%Нас ще раз перерахували ,перевірили записи та з'ясували ,що в архіві було знайдено туркмена на ім'я Авез Дурді.
% Цей випадок підтвердив ще одну чутку.
 %ГПУ планує  смерть конкретної людини.

Керівник бюро обліку в’язнів сказав:

— Авез, ти, виявляється, помер.

%Бідний  в'язень  жалібливо озирнувся навколо:

— Так, — погодився бідолашний чоловік. — Але я ожив...

% "Одного дня наглядачі наткнулися на мене, коли я знепритомнів,вони і повідомили у морг, що я помер, а потім, разом з іншими трупами, викинули у яму".
Вночі від приморозку я прийшов до тями.
 І ледве знову не знепритомнів, коли побачив, що лежу серед мертвих.
Я так був наляканий, що вже не пам’ятаю, як вивільнився з-під скоцюрблених рук і ніг мерців, як добирався по трупах до краю ями, як виліз з неї...

Не знаю, скільки часу я провів біля ями.
Мабуть стільки, аби прийняти остаточне рішення: до табору не повернусь.

І я пішов геть від цього страшного місця.
На ранок я вже був біля річки Заравшан.
До мосту я не підходив — там могли бути караульні.
А що я їм скажу?
Документів нема, бо я в’язень Авез Дурди під номером 67178, але мене вже поховали...
А може я вже належу тільки собі?

Дуже хотілося їсти.
Але що я міг знайти на березі річки?
Тільки жаб.
Одну з них мені вдалося зловити.
Я проковтнув ЇЇ живцем.
Ніч провів в очереті.
Вранці зловив ще одну жабу.
Встановив постійний нагляд за мостом — так і є: караульні ні на мить не залишали свого місця патрулювання.
Виходу в мене не було.
І через три доби я був змушений повернутися до табору.
На диво, пройшов непоміченим.
Можливо, мені ще не час помирати?
Але як жити далі?..”

А кінець історії Авеза Дурди був такий.
Для того, аби виправити у його документах помітку “мертвий”, до Москви було відправлено офіційний запит з цього приводу.
Відповідь не забарилась: “Авеза Дурди вважати повноцінним в’язнем, а наглядачів, які не змогли відрізнити мертвого чоловіка від живого, покарати”.

## ТАБІР ЗАНГІАТА

Вже півроку перебуваю в таборі.
Одного ранку мене викликали до начальника табору.
Це був голубоокий чоловік з широким вилицюватим обличчям.
Він був відомий найжорстокішим ставленням до в’язнів.
Навіть не привітавшись зі мною, буркнув:

— Усі зайві гроші, що маєш, віддай мені.

Я з подивом подивився на нього.
Про які гроші він веде мову?
У мене лише двадцять рублів:

— В мене немає зайвих грошей...

Він скочив з місця.
Наблизився і почав обшук.
Нічого, ясна річ, не знайшов.
Почав лаятися, показуючи на мене пальцем:

— Я знаю, в тебе є дві тисячі рублів...
Я знаю...

Тільки тоді, коли він пересвідчився про відсутність грошей, мене відпустили.

Через два дні мене знову викликали до начальника тюрми.
Цього разу він повідомив, що мене переводять до іншого табору і я мушу терміново зібрати свої речі.

Я зібрав постіль і в супроводі солдата пішки відправився на станцію.
І хочу ми йшли поволі, я швидко втомлювався.
Дякуючи Всевишньому, мій охоронець, що був родом з Кашгара, давав можливість відпочивати.
Під час чергового перепочинку, до нас наблизилась гарба.
Коли вона порівнялась з нами, солдат запитав:

— Куди їдеш?

Наче не було видно, що і ми, і гарба рухалися у одному напрямку.
Візник подивився на мене, на караульного і на знак згоди хитнув головою.
Ми швидко примостилися біля нього.

Старий узбек деякий час правив кіньми мовчки, а потім запитав у солдата:

— Тобі подобається служба, хлопче?

— Який тюрк не отримує насолоди від служби? — на запитання відповів запитанням мій конвоїр.

Я не витримав.
І почав розповідати про жорстокість більшовиків.
Візник мене перебив:

— Бей, про що виговорите?
Усе, що ми зростили власними руками, мусимо віддавати державі до останньої зернини.
Моя сім’я не може прохарчуватися на виручені гроші.
Трапляються такі дні, що наші діти лягають спати голодними.
А щойно у нас трапилося горе: померло немовля...

Візник заплакав.

Солдат затягнувся цигаркою й продовжив розмову:

— Одного дня мій дядько не повернувся додому.
Після смерті батька ми з мамою і братом жили в нього.
Я тоді був ще маленьким.
Ми чекали на нього до пізньої ночі.
Даремно.
Прийшла сусідка, щось прошепотіла мамі, дядьковій дружині і пішла.
А вранці вулиці заполонили солдати і все чоловіче населення села було вислане.
Дядько повернувся додому через три роки.
Та упізнати його було важко: здоров’я було вкрай підірване і невдовзі він помер'.
Я знаю, через що проходять люди у таборах, та нічого не вдієш — служба.

Недалеко біля станції ми, аби не наражати на неприємність візника та солдата, залишили гарбу і продовжили свій шлях.

Поїзд, на який ми сіли з караульним, відправлявся в Ташкент, у місто, з якого мене привезли у Заравшан.
Страшним був тоді мій шлях, серед знесилених, закатованих і зневірених людей...
Нелегким видався для мене і зворотній шлях: ми їдемо по нашій землі, по землі тюрків; по землі, яка просякнута кров’ю і потом; по землі, яку в нас хочуть відібрати; по землі, за яку ми продовжуємо страждати.
Та хіба ж ми можемо повірити побрехенькам у химерний комунізм?

Нарешті я зі своїм супроводжуючим досягли мети подорожі: дісталися приміщення, де розміщувалося управління таборів.
Караульний прошепотів мені на вухо: “Аллах нас не залишить, ви врятуєтесь...
Ми всі врятуємось”.

Мене зарахували до групи в’язнів, що відправлялася у табір Зенгіат.

У цьому таборі відбували покарання майже вісім тисяч чоловік.
Місця у бараках для нас не знайшлося і ми змушені були спати просто неба, під стінами старих будівель.
А вранці нас відправили на роботу.
Робочий день тривав дванадцять годин.
Ми збирали картоплю і помідори.
Мої руки стерлися до крові, вкрилися коростою.
Весь час хотілося їсти.
Харчувалися здебільшого картопляними лушпайками, гнилою цибулею.

У грудні 1934 року я познайомився із в’язнем на ім’я Іван Петрович.
Він був з Ленінграда.
До революції працював на Путилівському заводі, вів активну революційну діяльність.

— А як же ви тут опинились? — здивувався я, коли взнав про його революційне минуле.

— Випадково.
Але то довга історія.
Ви знаєте, що Кіров, якого вбив Ніколаєв, був більшовиком.
Його, як Першого Секретаря Ленінградської організації Комуністичної партії і члена Політбюро, запросили на закрите засідання партії.
Як ходили тоді чутки, Сталін і Кіров не знаходили між собою спільної точки зору на деякі питання.
Серед них і націоналізація земель, примусова колективізація шляхом ліквідації права селян на приватну і земельну власність, і збереження карткової системи в таких життєво важливих сферах, як продовольство та одяг.
Засідання у Москві, на яке був викликаний Кіров, не примирило двох партійних лідерів.
Кіров, посварившись зі Сталіним у черговий раз, повернувся до Ленінграда з наміром довести свою точку зору до своїх однодумців на зборах Ленінградської партійної організації.
У призначений день комуністи почали заповнювати зал.
На сцені стояв великий стіл, накритий червоною скатертиною.
На ньому письмовий набір, декілька графинів з водою і телефон.
У кінці стола — стілець.
Він також був накритий червоною матерією.
Над дверима залу великий лозунг: “Під прапором Леніна і керівництвом Сталіна — вперед назустріч комунізму!” На стіні, за стільцем головуючого, висіли великі портрети комуністичних лідерів.
Всі з нетерпінням чекали на Кірова і його товаришів.
І ось він ввійшов через бокові двері, піднявся на сцену, і разом зі своїми товаришами зайняв місце за столом.
Коли йому надали слово, піднявся і підійшов до трибуни.
У цей час на сцені з’явився ще один чоловік.
Він вийняв пістолет і двічі вистрелив у Кірова.
Це було так несподівано, що всі наче заклякли, потім схаменулись: хто кинувся до Кірова, який впав на підлогу сцени, хто — ловити вбивцю.
Ним виявився комуніст Ніколаєв.
Сталін наказав доставити до нього вбивцю і шефа ГПУ Ягоду.
Кажуть, що Сталін особисто допитував Ніколаєва.
Згодом Ніколаєва розстріляли, принаймні таке було повідомлення.
Один Аллах знає правду!

Багатьох ленінградських керівників, у тому числі і Ягоду, розстріляли.
А такі базіки, як я отримали від п’яти до десяти років ув’язнення у таборах.

## СПРОБА ВТЕЧІ З ТАБОРУ

Доведені до відчаю люди, іноді вдавалися до втечі з табору.
Одного разу, коли я працював у полі, почув постріли.
Охоронники на конях у супроводі собак припустилися по полю.
В’язні швидко передали один одному: “Три втікачі залишили табір”.

Одного з втікачів я добре знав.
Це був пастух Мурат Айдин, який відбував покарання за порушення турецькоросійського кордону.
Він випасав худобу і випадково опинився на кордоні.
Його звинуватили у шпигунстві і засудили до десяти років ув’язнення.

Пастух був міцної статури, мав тридцять-тридцять п’ять років.
Він дуже переживав за долю своїх рідних, тужив за вільним життям:

— Мій вчителю, — питав він у мене, — чи дочекається мене моя кохана?
А, може, вже вийшла заміж?
Коли я виберуся звідси, тоді Москва побачить, на що я здатний.

Якось він збудив мене посеред ночі:

— Ніяк не можу заснути.
Давайте поговоримо на свіжому повітрі.

Вийшли на двір.
Сіли на землю.
Він дістав портсигар, почав скручувати сигарету:

— В Росії люди купують газети не для того, аби їх читати, а як допоміжний матеріал для сигарет.

— Тютюн — отрута, а люди все одно палять, — зауважив я.

Він помовчав, а потім несподівано сказав:

— Вчителю, я буду тікати.
Зі мною підуть азербайджанець Ізмаїл і хлопець-вірменин.
Запрошую і вас.

— Айдин, моя дружина і діти в руках у росіян.
Якби не це, я давно вже втік би.
Не можу.
Дякую за турботу, хай допоможе тобі Всевишній.

Він похитав головою, наче погоджуючись зі мною.
Підняв голову і почав вдивлятися у небо, а потім тихо сказав:

— Вчителю, ви бачите Венеру?
Вона вестиме мене на батьківщину.
Я дуже хотів, щоб і ти йшов за цією зіркою, але ти, мабуть, правий.
Завтра ми втікаємо.

Я побажав Мурату Айдину і його друзям щасливої дороги.

Наступного дня, у полі, я весь час молився за Мурата: “Нехай тобі повезе, юначе!” Надвечір пішов дощ.
Мурат радів: “Як добре, нас ніхто не помітить”. Після вечері ми ще деякий час погомоніли, а після вечірньої перевірки Марат Айдин і його друзі залишили барак.

До ранку я не міг заснути: прислухався до звуків, які долітали ззовні.
Але окрім шурхотіння дощу тієї ночі я не почув нічого.

І знову цілий день ми провели у полі.
А коли повернулися у табір, я взнав, що заарештовано вірменина.
Ще через три дні схопили Ізмаїла.
А Мурата Айдина так і не знайшли.

Я був свідком ще однієї втечі.
Три робітники, яким доручили відремонтувати вантажівку, запустили двигун і на великій швидкості, через огорожу, спрямували автомашину до переправи на річці Салар.
Даремно вартові спробували зупинити втікачів, вони на великій швидкості промчали повз них.

## ВИЯВЛЯЄТЬСЯ, ТИ СКАЗАВ

У 1936 році в країні розпочалася велика чистка, спрямована проти людей, які не мали постійного місця проживання.
Проводити її доручили таємній поліції.
Людей, які були неугодні режимові, заарештовували і засуджували за статтями 35-38 Радянського Карного кодексу до різних строків позбавлення волі.
Цей метод використовувався у багатьох областях Росії, а в Туркменії він не прижився.
Тюрки були працелюбним і осілим народом.
Тому до таджиків, узбеків, туркменів і казахів застосували статтю про антидержавну пропаганду.
Людей, які створювали матеріальні цінності своїй країні, почали кидати у в’язниці.
Гепеушники на допитах уточнювали ім’я та прізвища, соціальний стан заарештованих.
А потім відбувалися такі діалоги:

— До нас дійшли чутки, що ти виступаєш проти колгоспів?

— Ні, я не проти.

— Тоді підпишись.

Людина підписується

— Радянська держава заборонила релігію, закрила мечеті.
Виявляється, ти з цим незгоден?

— Ні.

— Чи правда, що ти стверджував, що Радянська держава проіснує недовго?

— Ні, я цього не говорив, не говорив...

— Ти казав, що в колгоспах живуть впроголодь...

Допити тривають безперервно.
В решті-решт люди втомлюються і погоджуються з усіма провокаційними побрехеньками ГПУ і, підпадаючи під статтю 58/ 10, отримують тавро контрреволюціонера, а разом з ним і десять років позбавлення волі з відбуттям у таборах.

Коли у цих людей цікавилися причинами їх арешту, то завжди винними робили їх самих: “Ви ж самі визнали свою провину”.

З міста Руазан до нашого табору прибула група у складі 150 чоловік похилого віку.
Всі вони, виявляється "самі визнали свою провину”. Через півроку з цієї групи живими залишилося лише двадцять чоловік.
Решта не витримали умов табірного життя.
