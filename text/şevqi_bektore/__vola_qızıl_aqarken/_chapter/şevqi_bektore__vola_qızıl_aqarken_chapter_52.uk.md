## ПОЇЗДКА ДО МОСКВИ

28 вересня потягом Туркестан-Сибір я відправився у Москву.
З кожним кілометром я віддалявся від Красноярська.
Навіть не віриться, що моє майже двадцятип’ятилітнє заслання, як і життя, добігає кінця.
На одній із станцій до купе ввійшли хлопець азербайджанець і російська, вродлива дівчина.
%Дівчина була дуже гарною.
Ми швидко затоваришували з хлопцем.
Він був з Ахискі.
Вони їхали в Азербайджан.
У хлопця засвітилися очі, коли він почув, що я направляюся в Туреччину.
Тихим голосом він вимовив:

— Мій батько теж там.
Я так мрію виїхати туди.
Якби ви тільки знали, як сильно я про це мрію!

Його батько Аріф Джезаірзаде знаходився у Карсі, що належала до території Туреччини, а він, разом із сестрою і матір’ю, залишилися в Ахисці.
Через те, що батько знаходився там, росіяни почали пригноблювати його родину.
Хлопець змушений був переїхати, щоб була можливість продовжити навчання.
Як тільки він почав опановувати будівельну справу, його відразу заслали в Сибір.
Згодом, ціною неймовірних зусиль, йому вдалося повернутися в Азербайджан.
Юнак продовжував:

— Як було б добре, якби ви розшукали мого батька і розповіли йому, що я живий і хочу приїхати в Туреччину.

А між тим потяг поволі тягнеться далі.
Минаємо все нові і нові станції.
Уважно читаю їхні назви.
Наче хочу запам’ятати їх, як віхи на шляху мого звільнення.
Надвечір п’ятого дня я, нарешті, дістався Москви.

В заді чекань вокзалу провів ніч, а зранку вирішив прогулятися по Москві.
Автобус доставив пасажирів на Красну площу, до Кремля.
Дивлюсь на величні будівлі, що були колись палацами російських царів, а тепер комуністичних диктаторів, і проклинаю про себе цих червоних диктаторів, які цілих двадцять п’ять років протримали мене на узбіччі цивілізації.
Дивлюсь на людей, які проходять повз мене і читаю на їхніх обличчях тривогу, у їхніх поглядах помічаю страх.
Кремлівські диктатори зломивши волю більшості людей, перетворили їх на іграшки.

Двадцять п’ять років мого життя як кінострічка пройшли в мене перед очима.
Проклинаючи думкою і Леніна, і Сталіна, і диктаторських лизоблюдів я поспішив подалі з Красної площі.
Йду і здригаюся від думки, що хтось позаду, можливо, переслідує мене...

Погляд зупиняється на вітринах магазинів.
Боже, які високі ціни!
Простий, грубо пошитий одяг, по турецьких грошах коштує біля тисячі лір.

Нашвидкуруч поїв в одній з їдалень і поквапився до автобуса, що їхав в аеропорт.
Широкі проспекти один за одним залишилися позаду.

Ось і аеропорт.
Я вперше тут.
Невелика площа і маленький будинок терміналу пасували один одному.
Дізнаюся, прямого рейса в Туреччину немає, купую квиток на літак, що летить в Югославію.
Один із службовців зібрав документи пасажирів для паспортного контролю і митного огляду.
Службовець, що взяв мій паспорт, усе ходить повз мене, але не каже ні слова.
Я почуваю, як від хвилювання і страху завмерло серце і починає ціпеніти моє тіло.
Тільки б вирватися з цієї країни!

Незабаром підійшов інший службовець і запитав, чи я не маю при собі гроші Я повідомив, що в мене лише припустима при виїзді з Росії сума грошей.
На що службовець зауважив:

— У такому випадку віддайте ваші карбованці Ви підпишете один документ.
При в’їзді в Росію покажете його і одержите свої гроші назад.

— Я ніколи не повернуся в Росію.

Службовець з подивом подивився на мене.

Коли оголосили посадку на літак, я перший зіскочив з місця і спішно зайняв місце в салоні.
Коли зачинилися двері і з гуркотом заводився мотор, від хвилювання я сидів ледве дихаючи.
Я дочекався!
Нарешті я розпочинаю свій політ до вільних обріїв.
З блакитних небесних просторів я востаннє з ненавистю подивився вниз.
І Москва, і Кремль, і червоні диктатори поступово зникали в чорному серпанку.
