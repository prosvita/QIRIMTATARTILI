## ПОЇЗДКА ДО МОСКВИ

28 вересня потягом Туркестан-Сибір я відправився у Москву.
Потроху позаду залишилися й Красноярськ, й Сибір.
Навіть не віриться, що моє майже двадцятип’ятилітнє заслання, як і життя, добігає кінця.

На одній із станцій до купе ввійшли хлопець азербайджанець і російська дівчина.
Дівчина була дуже гарною.
Ми швидко затоваришували з хлопцем.
Він був з Ахискі.
Вони їхали в Азербайджан.
У хлопця засвітилися очі, коли він почув, що я направляюся в Туреччину.

Тихим голосом він вимовив:

— Мій батько теж там.
Я теж мрію поїхати туди.
Якби ви тільки знали, як сильно я про це мрію!
Його батько Аріф Джезаірзаде знаходився у Карсі, що належала до території Туреччини, а він, разом із сестрою і матір’ю, залишилися в Ахисці.
Через те, що батько залишився там, цю родину почали пригноблювати, вимусили перенести муки.
Хлопець змушений був переїхати, щоб була можливість продовжити навчання.
Як тільки він почав опановувати будівельну справу, його відразу заслали в Сибір.
Згодом, знайшовши можливість, йому вдалося повернутися в Азербайджан.

— Як було б добре, якби ви розшукали мого батька і розповіли йому, що я живий і хочу приїхати в Туреччину.

Потяг їде далі.
Минаємо все нові і нові станції, уважно читаю їхні назви, наче чекаю на нагороду за спасіння.
Був вечір п'ятого дня.
Нарешті, після прибуття на Московський вокзал, я вийшов з потягу, трохи постояв, а потім увійшов до зали очікування..
Мені знадобиться кілька днів, щоб завершити свою роботу.
Проте не було дозволу залишатися в Москві більше двадцяти годин.
Через це довелося цю ніч провести в залі очікувань.
Я одразу заснув там, де сидів.

Першою справою зранку було знайти собі місце переночувати.
Я віддав в камеру схову на зберігання свій невеликий багаж і вийшов на вулицю.

Перш за все, мені потрібно знайти людей, які допомогають мені виїхати до Туреччини.
Мені потрібно висловити свою вдячність цим людям.
Якщо з їхньою допомогою я зможу сісти на літак, який летить звідси, в мене не буде тут іншої роботи.
Я вирішив прогулятися Москвою до зльоту літака.
Автобус приїхав  до Красної площі біля Кремля.
Дивлюсь на величні будівлі, що були колись палацами російських царів, а тепер комуністичних диктаторів, і проклинаю про себе цих червоних диктаторів, які цілих двадцять п’ять років протримали мене на узбіччі цивілізації.
В людей, які ходили вулицею зі страхом, тревогою, всі та все в моїх очах було на грані гибелі.
Кремлівських диктаторів, які перетворили на іграшки та позбавили волі цих бідолашних людей не можна було жаліти.

Двадцять п’ять років мого життя як кінострічка пройшли в мене перед очима.
Подумки проклинаючи і Леніна, і Сталіна, і диктаторських лизоблюдів, які супроводжували їх на шляху, я пішов далі.
Йду і здригаюся від думки, що хтось позаду, можливо, переслідує мене...
У Росії за кожним кроком людей слідкувала таємна поліція.
Уявивши це, мої кроки також прискорилися.

Увечері я востаннє дивлюся на магазини, що зустрічалися по дорозі.
Ціни були страшно високі.
Простий, грубо пошитий одяг, по турецьких грошах, коштує біля тисячі лір.
І одяг, і продовольчі товари коштували дійсно дорого, зрозуміло, що російський робітник мав проблеми при їх купівлі.
Комуністичні лідери та той невеличкий слой, який оточував їх, здіймаючись над народом, мав найвищий рівень життя.

Я стомився та зголоднів.
Я зайшов в одну з їдалень і нашвидкоруч з’їв замовлений суп.
Вийшовши з їдальні, я, щоб встигнути, поквапився до автобуса, що їхав в аеропорт.
Сівши в автобус, зайняв своє місце.
Для свободи я зробив все правильно.

Широкі проспекти один за одним залишилися позаду.
Дивлячись з вікна автобуса вздовж дороги, я зрозумів, що Москва, як і раніше, не мала для мене жодного сенсу та цінності.

Я вперше в аеропорту.
Ось і маленька площа.
Будівля терміналу підходила площі своєю маленькою формою.
Через те, що прямого рейса в Туреччину немає, купую квиток на літак, що летить в Югославію.

Паспортний контроль в аеропорту!
Один із службовців зібрав документи пасажирів для паспортного контролю.
Службовець, що взяв мій паспорт, усе ходить повз мене, але не каже ні слова.
Я почуваю, як від хвилювання і страху завмерло серце і починає ціпеніти моє тіло, думаючи "якби ж я зумів піти з цієї держави" я читав молитви.
Незабаром підійшов інший службовець і запитав, чи маю я при собі гроші
Я повідомив, що в мене лише сума, яка припустима при виїзді з Росії сума грошей, інших я не маю.

Службовець:
— У такому випадку віддайте ваші карбованці, — сказав.
— Ви підпишете один документ.
При в’їзді в Росію покажете його і заберете свої гроші.
— Я ніколи не повернуся в Росію. — відповів я.

Службовець з подивом подивився на мене.
У його очах спалахнув щирий подив після того, як я сказав йому, що я тюрок і що їду до Туреччини.

Коли оголосили посадку на літак, я перший зіскочив з місця і з поспіхом зайняв місце в літаку.
До того, як зачинилися двері і з гуркотом завівся мотор, від хвилювання я сидів ледве дихаючи.
Я думав, що вибухну від хвилювання.
Нарешті все залишилося позаду і я розпочинаю свій політ прямо до вільних обріїв.
З блакитних небесних просторів я востаннє з ненавистю подивився вниз.
І Москва, і Кремль, і червоні диктатори поступово зникали в чорному серпанку.
