## ПРОЩАЛЬНИЙ ВІЗИТ

%Після переводу із в'язниці до табору, у мене з'явилась можливість бачитись через ґрати з дружиною.
%Моя дружина переїхала з Ашхабада до Ташкента, аби бути до мене ближче.
Влаштувалась на швейну фабрику.
%Тому іноді вона могла приходити в табір, і ми могли трохи побачитись.
Іноді брала з собою і дітей.
%Коли я їх обіймав, то мріяв про нашу щасливу родину.
%Після таких відвідин безвихідь стискала моє серце.
І нарешті прийняв рішення — почав умовляти дружину повернутися на Батьківщину, до Туреччини, аби врятувати дітей.
Нарешті вона погодилась на мою пропозицію і звернулася до турецького посольства у Москві.
Помічник посла раніше знав мене, він пройнявся трагедією нашої сім’ї і допоміг дружині отримати дозвіл на виїзд до Туреччини.
Як виявилося пізніше, цей чоловік посприяв моєму звільненню з тюрми ГПУ.

У 1937 році, наприкінці лютого, дружина і діти прийшли на останнє побачення зі мною.
Наша зустріч проходила у спеціальному приміщенні табору під наглядом офіцера.
Коли час побачення вичерпався, офіцер підізвав мене і сказав:

— Векторе, враховуючи вашу дисциплінованість і працелюбство, дружина і діти можуть сьогодні залишитися з вами до ранку у цій кімнаті.
Та про це ніхто не повинен знати...

Як я був вдячній цій людині за надану мені можливість провести з рідними стільки часу!
Ми проговорили до самого ранку.
Я розповідав дітям про Батьківщину, людську гідність — я так хотів, щоб вони виросли добрими і порядними.
І хоча прощання для мене було важкою подією, я тішив себе розумінням того, що моя сім’я врятована і залишила це пекло із назвою Росія назавжди.
І все ж мені було сумно, одиноко і тривожно.
Я так довго чекав повідомлення від дружини після її від’їзду, що почав боятися за подальшу її долю.
