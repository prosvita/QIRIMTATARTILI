## ПРОЩАЛЬНИЙ ВІЗИТ

% Після переводу із в'язниці до табору у мене з'явилась можливість бачитись через ґрати з дружиною.
% Моя дружина переїхала з Ашхабада до Ташкента, аби бути до мене ближче.
Влаштувалась на швейну фабрику.
% Тому іноді вона могла приходити в табір, і ми могли трохи побачитись.
Іноді брала з собою і дітей.
% Коли я їх обіймав, то мріяв про нашу щасливу родину.
% Після таких відвідин безвихідь стискала моє серце.
% Однак, щоразу, прощаючись, умовляв дружину повернутися на Батьківщину, аби врятувати дітей від жорстоких рук цих тиранів.
Нарешті вона погодилась на мою пропозицію і звернулася до турецького посольства у Москві.
% Одним із помічників посла був чоловік, якого я зустрів, коли був у Туркменістані, він допоміг дружині отримати дозвіл на виїзд до Туреччини.
Як виявилося пізніше, цей чоловік посприяв моєму звільненню з тюрми ГПУ.

% Дружина і діти прийшли на останнє побачення зі мною.
% Був кінець лютого 1937 року.
% Наше побачення тривало дві години.
% Для нас ці дві години здавались двома хвилинами.
% Мабуть, це була наша остання зустріч.
% Вони їдуть на Батьківщину, у вільний край.
% Поруч з нами стояв високий офіцер ГПУ.
% Якось офіцер підізвав мене і сказав:

— Бекторе, час вичерпався. Однак враховуючи вашу дисциплінованість і працелюбство...
% Дружина і діти можуть сьогодні залишитися з вами до ранку у цій кімнаті, та про це ніхто не повинен знати.

% Ніч ми провели без сну в бараку біля кабінету керівника табору.
% Ми проговорили до самого ранку.
% Я розповідав дітям про Батьківщину.
% Розповідав про людську гідність — я так хотів, щоб вони виросли добрими і порядними.
% Настав день, і прийшов час розлуки.
% Ми з болем прощалися один з одним.
% Разом з тим, я був радий.
% Принаймні моя сім’я врятована і залишила це пекло із назвою Росія назавжди.
% Перед моїми дітьми відкриється світле майбутнє.
% Вони будуть вчитися, працюватимуть, виростуть людьми, гідними своєї Батьківщини.
% Я впевнений.

І все ж мені було сумно, одиноко і тривожно.
% Я чекав звістки від дружини про те, що вони дістались до Туреччини.
% Якби вони пробули в Росії ще два-три місяці, їх теж би відправили в  табір, бо в липні 1937 року всіх іноземців Радянського Союзу посадили.
