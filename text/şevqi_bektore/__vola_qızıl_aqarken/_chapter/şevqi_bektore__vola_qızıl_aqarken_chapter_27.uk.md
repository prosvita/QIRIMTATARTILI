## ПРОЩАЛЬНИЙ ВІЗИТ

%Після переводу із в'язниці до табору, у мене з'явилась можливість бачитись через ґрати з дружиною.
%Моя дружина переїхала з Ашхабада до Ташкента, аби бути до мене ближче.
Влаштувалась на швейну фабрику.
%Тому іноді вона могла приходити в табір, і ми могли трохи побачитись.
Іноді брала з собою і дітей.
%Коли я їх обіймав, то мріяв про нашу щасливу родину.
%Після таких відвідин безвихідь стискала моє серце.
%Однак, щоразу, прощаючись, умовляв дружину повернутися на Батьківщину, аби врятувати дітей від жорстоких рук цих тиранів.
Нарешті вона погодилась на мою пропозицію і звернулася до турецького посольства у Москві.
%Одним із помічників посла був чоловік, якого я зустрів, коли був у Туркменістані, допоміг дружині отримати дозвіл на виїзд до Туреччини.
Як виявилося пізніше, цей чоловік посприяв моєму звільненню з тюрми ГПУ.

%Дружина і діти прийшли на останнє побачення зі мною.
%Був кінець лютого 1937 року.
%Наше побачення тривало дві години.
%Для нас ці дві години здавались двома хвилинами.
%Мабуть, це була наша остання зустріч.
%Вони їдуть на Батьківщину,у вільний край .
Наша зустріч проходила у спеціальному приміщенні табору під наглядом офіцера.
Коли час побачення вичерпався, офіцер підізвав мене і сказав:

— Векторе, враховуючи вашу дисциплінованість і працелюбство, дружина і діти можуть сьогодні залишитися з вами до ранку у цій кімнаті.
Та про це ніхто не повинен знати...

Як я був вдячній цій людині за надану мені можливість провести з рідними стільки часу!
Ми проговорили до самого ранку.
Я розповідав дітям про Батьківщину, людську гідність — я так хотів, щоб вони виросли добрими і порядними.
І хоча прощання для мене було важкою подією, я тішив себе розумінням того, що моя сім’я врятована і залишила це пекло із назвою Росія назавжди.
І все ж мені було сумно, одиноко і тривожно.
Я так довго чекав повідомлення від дружини після її від’їзду, що почав боятися за подальшу її долю.
