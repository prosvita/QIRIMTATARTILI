## ПЕРЕДМОВА

У Радянській Росії ніхто не знав, що з ним буде завтра — той, хто потрапляв до рук ГПУ назад не повертався.
У словнику червоної поліції таке поняття, як “повернення”, відсутнє.
Моє повернення — диво, яке відбувалося лише з одним із мільйона.
Ще вірніше — це велика милість Аллаха.
Провівши в ув’язненні, у нелюдських умовах, двадцять п’ять років, дякуючи Аллаху, я знову зумів возз'єднатися з Батьківщиною, з дітьми, дружиною, друзями.

Усе, що я буду розповідати, — правдиві історії з мого життя.
Ці спогади розкриють і оживлять перед нашим зором усю різницю між вільним світом і країнами, що перебували за залізною завісою.

У Радянській Росії для того, аби заарештувати, депортувати людину і навіть винести їй смертний вирок — суд необов’язковий.
Який вирок потрібен ГПУ, той і буде.
Міра покарання буде такою, яка для вас була визначена заздалегідь і виконана буде таким чином, наче усе відбувається згідно із буквою закону.
Взагалі, закон — іграшка в руках ГПУ.

Вузькі і темні камери, темниці, методи дізнання і тортур — усе добиралось індивідуально по відношенню до кожної людини.
Мабуть, немає людини, яка краще за мене знає табори, де примусово працювали ув’язнені, і Сибір — безкрайні степи, куди депортували багато людей та те, скільки пережив з того, що відбувалося за "залізом", жив у цьому аду сорок років та дивом врятувався — таких, думаю, немає.

Чи знаєте ви, що показують людям з вільних країн, які відвідують Росію, як туристи?
Музеї, театри, мистецькі твори та інше, які знаходяться у таких великих містах, як, скажімо, Москва, Ленінград.

Але я знаю, які події відбуваються і які в’язниці знаходяться на задвірках цих міст.
Комуністичний режим, побудований на цих лагерях, камерах, крові мільйонів людей, позбавлених життя у Сибіру, несе загрозу усьому людству.

Як людина, яка завжди вірила в те, що рано чи піздно комунізм буде стертий з лиця землі, присвячую ці свої спогади світлій пам'яті всіх безименних героїв боротьби за свободу, які принесли себе в жертву.  

Шевкій Бекторе,

Стамбул, 1960 рік.
