## ГЕТЬ ГІДНІСТЬ

Працювалося добре.
Надійшла пропозиція від народної освіти Карачаєво-Черкесії.
Бажають, щоб я дав декілька уроків з педагогіки і турецької мови.
З радістю погодився на цю пропозицію і вирушив у дорогу з дружиною і дітьми.
З товарищів вчителів до нас пристав ще Едем Февзій(Козьайдин).
Після важкої дороги ми приїхали до головного міста Карачаєво-Черкесії Батталпашинська.
Місто Батталпашинський (Баттал Паша, виявляється родом з турецьких пашів), яке розташовувалось на річці Кубань виявилось дуже гарним містом.
Тут дуже зраділи тому, що ми приїхали
Ті декілька уроків, які ми провели народили декілька цікавих думок, їм дали дуже високу оцінку.

Весь зворотній шлях до Криму я провів у роздумах.
Виховувати молодь, показати їм правильний шлях було нашим завданням.
Тому я розумію, що вся відповідальність лягає на нас, нечислених вчителів, які одержимі високою ідеєю.
Я думав про це, відчуваючи поштовхи потягу,
Але як домогтися ефективності виховання?
Як?
Як?
Як?
Як? — перегукувались запитання з перестуком коліс поїзда.
Незчувся, як задрімав.
Прокинувся у Ростові-на-Дону.
Провідник повідомив, що поїзд стоятиме на станції вісім годин.
Вирішили оглянути місто.
А оскільки злодії чатували на легку здобич, вирішили екскурсію здійснити по черзі.
Спочатку у місто відправився Едем Февзій, а ми з дітьми залишились біля речей, а через годину, коли повернувся з міста наш супутник, пішов і я.
Проспект, з якого я почав оглядати місто, здивував мене відсутністю трамваїв.
Та й ціни на товари в магазинах у порівнянні з кримськими були високими.
Здійнявся якийсь шум.
Натовп людей біг у моєму напрямку.
Коли вони наблизились, я побачив, що люди женуться за двома голими підлітками.
На грудях у них були пов’язані червоні стрічки ситцю з написами: “Геть сором”. Підлітки зникли в одному з будинків.
Натовп зчинив такий галас, що знаходитись поруч було просто неможливо.
Я відійшов.
І правильно зробив, бо відразу набігли чекісти і червоноармійці.
Зчинилася стрілянина.
Поранені почали падати на землю.
Я припинив оглядини міста і повернувся на станцію.
Незабаром наш поїзд рушив далі.

І ось ми у Сімферополі.
Хаотичний нервовий рух, недоброзичливі погляди, дратівливість людей аж ніяк не пасували ментальності тюркомовних народів, що сповідують іслам.
Мусульмани так себе вести не можуть.
Усе місто було охоплене панікою.
Терор з боку радянського уряду позбавляв людей впевненості у завтрашньому дні.
Порядок, який прагнули встановити комуністи, суперечив суспільній моралі, утверджував комуністичну мораль, яка калічила душі людей.
В. Маяковський, якого возносили до небес, був носієм цієї моралі.
Наставник багатьох, у тому числі Назима Хикмета, зрозумівши хибність цієї моралі, покінчив життя самогубством, вистрибнувши з вікна московського готелю.
Так само у ленінградському готелі пішов з життя і поет С.
Єсенін.
Самогубство співробітниці журналу “Вогник” Зої стало кільцем у ланцюгу самогубств великих і простих людей у суспільстві, позбавленому совісті і справедливості.
