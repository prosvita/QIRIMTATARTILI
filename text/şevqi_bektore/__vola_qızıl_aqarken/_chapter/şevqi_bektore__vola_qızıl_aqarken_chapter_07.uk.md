## ГЕТЬ СОРОМ

Працюється добре.
Надійшла пропозиція з комітету народної освіти Карачаєво-Черкесії провести декілька уроків з педагогіки і турецької мови.
Погодився на цю пропозицію і вирушив у дорогу з дружиною і дітьми.
З колег-вчителів до нас пристав ще Едем Февзій.
Столиця Карачаєво-Черкесії — місто Батталпашинський (Баттал Паша, виявляється родом з турецьких пашів) — нам сподобалась, розташована в чудовому місці, на березі Кубані.
Нас дуже добре зустріли і високо оцінили ефективність уроків, які ми там провели.

Весь зворотній шлях до Криму я провів у роздумах.
Методики виховання юнаків та дівчат на сучасному етапі не існує.
Тому вся відповідальність лягає на нас, вчителів, які одержимі високою ідеєю.
Але як домогтися ефективності виховання?
Як?
Як?
Як?
Як? — перегукувались запитання з перестуком коліс поїзда.
Незчувся, як задрімав.
Прокинувся у Ростові-на-Дону.
Провідник повідомив, що поїзд стоятиме на станції вісім годин.
Вирішили оглянути місто.
А оскільки злодії чатували на легку здобич, вирішили екскурсію здійснити по черзі.
Спочатку у місто відправився Едем Февзій, а ми з дітьми залишились біля речей, а через годину, коли повернувся з міста наш супутник, пішов і я.
Проспект, з якого я почав оглядати місто, здивував мене відсутністю трамваїв.
Та й ціни на товари в магазинах у порівнянні з кримськими були високими.
Здійнявся якийсь шум.
Натовп людей біг у моєму напрямку.
Коли вони наблизились, я побачив, що люди женуться за двома голими підлітками.
На грудях у них були пов’язані червоні стрічки ситцю з написами: “Геть сором”. Підлітки зникли в одному з будинків.
Натовп зчинив такий галас, що знаходитись поруч було просто неможливо.
Я відійшов.
І правильно зробив, бо відразу набігли чекісти і червоноармійці.
Зчинилася стрілянина.
Поранені почали падати на землю.
Я припинив оглядини міста і повернувся на станцію.
Незабаром наш поїзд рушив далі.

І ось ми у Сімферополі.
Хаотичний нервовий рух, недоброзичливі погляди, дратівливість людей аж ніяк не пасували ментальності тюркомовних народів, що сповідують іслам.
Мусульмани так себе вести не можуть.
Усе місто було охоплене панікою.
Терор з боку радянського уряду позбавляв людей впевненості у завтрашньому дні.
Порядок, який прагнули встановити комуністи, суперечив суспільній моралі, утверджував комуністичну мораль, яка калічила душі людей.
В. Маяковський, якого возносили до небес, був носієм цієї моралі.
Наставник багатьох, у тому числі Назима Хикмета, зрозумівши хибність цієї моралі, покінчив життя самогубством, вистрибнувши з вікна московського готелю.
Так само у ленінградському готелі пішов з життя і поет С.
Єсенін.
Самогубство співробітниці журналу “Вогник” Зої стало кільцем у ланцюгу самогубств великих і простих людей у суспільстві, позбавленому совісті і справедливості.
