## ДУЖЕ ГІРКА І КИСЛА ЇЖА

Звістка про замах Р. Каплан на Леніна викликала радість у людей.
Чим швидше цей кровопивця залишив би білий світ, тим спокійніше було б людям.
І він помер.
Чимало чуток було про його смерть: куля, яка влучила у Леніна, була отруєною, його отруїли свої ж — комуністи...
Та людей хвилювало інше: хто прийде на місце Леніна.
Серед чуток, які поширювали люди, називалося прізвище Троцького, героя періоду військового комунізму, “періоду кривавого співвітчизника”. Він був першим, хто на захист пролетарської диктатури вийшов з мечем.
Троцький і Зінов’єв розповідали, що перед смертю Ленін заповідав: “Замість мене головою уряду має бути Риков.
Сталіна не допускайте до влади.
Не зволікайте з цим рішенням, бо він загодує всіх вас кислою і дуже гіркою їжею...” Наскільки це було правдою, невідомо.

Після смерті Леніна на короткий строк головою Народних комісарів обрали Рикова.
Сталін закріпився як головний секретар партії, почав накопичувати сили, підносити партію вище держави і уряду.
Зрештою прибирав до рук уряд і державу.
На перший план виповзла комуністична партія, а на неї заліз Сталін.

Після того, як поважного і хитрого Троцького було усунуто з посади керівника комісаріату Червоної Армії, він тікає до Південної Америки, але марно — комуністичні нишпорки знаходять його там і вбивають.

Не залишається жодного суперника, який зміг би перешкодити Сталіну і він розпочинає свою діяльність...
