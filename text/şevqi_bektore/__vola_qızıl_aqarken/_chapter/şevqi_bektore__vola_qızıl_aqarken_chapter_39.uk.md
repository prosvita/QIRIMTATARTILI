## В'ЯЗНІ СИБІРУ

Найбільше утисків, принижень у Сибіру зазнавали німці Поволжя.
Їхнє життя було перетворене на справжнє пекло.
А гнобителі відбувалися незначними покараннями.
Так, скажімо, начальника спец комендатури Рязанцева було переведено на іншу посаду за зґвалтування німецької дівчинки.

Один німець похилого віку під час розмови зі мною скаржився:

— Якби Сталін надав би нам можливість проявити себе, ми стільки корисного зробили б для радянської держави навіть тут, у Сибіру!
Ми ж народ-творець...

У засланні перебували талановиті люди не тільки з Поволжя.
Тут можна було зустріти балкарів, карачаївців, ахисканських турків, калмиків, чеченців, інгушів...
Цілі народи були позбавлені рівноправ’я.

Моя робота пастухом закінчилась і я перейшов у артіль

— з тополиного гілля плету кошики.
Частина кошиків, що виготовляється в артілі, виставляється на продаж, залишок використовується для власних потреб.
Наш наглядач

— чоловік кремезної статури — постійно підганяє:

— Гроші отримувати всі майстри, а кошики плести ніяк не навчитесь...

На висилці вже другий рік, та ніяк не можу звикнути до заведених тут порядків.

Одного ранку побачив, що Велика Мурта занесена снігом: зима прийшла зненацька, у будинках дуже холодно.
Усіх хвилює одне: невже Єнісей вкриється кригою.
Якщо це трапиться — продукти харчування та одяг завозитимуться тільки наземним шляхом — Красноярськ Єнісей.
А в мене немає навіть пальта, теплого взуття...
Як перезимувати?
І грошей не вистачає.
Більша їх частина утримується на погашення боргу виданого під аванс.
А за що купувати їжу, одяг?
У такому становищі всі мешканці селища.

Три чоловіки — колишні фінансист, польський офіцер і я — приступили до чергування в артілі.
Змінюємось кожних вісім годин.
Чергування вночі, — то справжнє катування.
Холод висмоктує останні краплини тепла.
Мучусь, а за що?
У Росії життя і смерть, як рідні сестри — цінності не мають.
