## АЗАТЛЫКЪКЪА ДОГЪРУ

Баягъы вакъыттан берли апайыма ве балаларыма мектюп язмагъан эдим.
Башталары эки куньде бир мектюп яза эдим.
Олардан джевап алмагъан сонъ язмакътан токътай, амма, эписи бир айда эки мектюп яза эдим.
Мен язаджагъым, джевап кельмесини беклемеден, эп язаджагъым.
Ниает, мектюп язувым айда бир кереге тюшти.
Даа сонъ Мурта почтасындаки козьлюкли, зайыф мемургъа эки-учь айда бир огърамагъа башладым.
Там беш йыл бу шекилъде къаршылыкъ алмадан мектюп яздым.
Исрарым ве кучюм артыкъ зайыфлап башлады, яваш-яваш сынмакъта эдим.
Ниает, январь айы кельди.
Бу айнынъ меним ичюн буюк дегери бар.
Зира, учь балам да бу айда догъгъан эди.

О акъшам эвге къайткъан сонъ вуджудымнынъ сызлагъаныны дуйдым.
Артыкъ, чокъ яшадым ве чокъ ёрулдым.
Япалакь-япалакъ къар ягъмасына бакъмадан, авасим-сия эди.
Бу геджеделер мени адден тыш сардылар.
Балаларымнынъ догъум куньлерини хатырлай, хаялен оларны хайырлай, Алладан бир чокъ эйиликлер истей, дува окъуй ве эп яныкълайым.
Дертлернинъ уймелешмесинден ичим яна.

Одамнынъ чырагъыны якътым, собамны тутандырдым.
Ятагьыма узангъанымиен истегимден тыш оларак'ь, агъламагъа башладым.
Бутюн яшлыгъым балаларымдан узакъта кечти, йыллар девамында оларнынъ ич бир къуванчына къошулып оламадым.
Баба олмакънынъ гъурур во эеджаны иле оларны истегеним киби охшап, багърыма басып оламадым.
Буюгенлерини корьмедим, аятлары акъкъында энъ кучюк хаберлернп биле аламадым.
Бу, меним ичюн, чеккен махкюмликлеримден де агъыр бир джеза эди.
Амма рус укюметинингь идареджилери бойле истирапнынъ манасыны ич бир заман анълап оламазлар.
Зпра, шефкъатлы бир къальп ке ве адиль бир видждангъа санп дегиллер.

Бу тюшюнджелернинъ алтында эзнльгенмм ичю» эвде турмакъ истемедим.
Тышта сувукъ олмасьпи бакъмадан, эвден чыкътым.
Ягъаяткъан къарнына алтында агъыр-агъыр юрьмеге башладым.
Почта огюн( кельген сонъ бнр ань токъталдым.
Джебимде аилем( эвельдже язгъан, факъат теслим этмеге джесарет этме ген бпр мектюп бар эди.
ГІочта бннасындан ичерн кир дим.
Мында сыкъ-сыкъ кельгеним ичюн менн таньїгьаі почта мемуры сигаретасыны фышнап ичерек, манъа сері назарнен бакъты.

Бу саатте не истейеннъ, Бекторе? — дедп.

— Шу мектюпни Истанбулгъа гондереджек эдим дедим.
Берильгенине даир манъа квитанция яз санъыз.

— Истанбулгъамы? — деп сорады. — Истанбул чокъ гузелъ шеэр экен.
Бупы бабама дедеси анълаткъан.
О да манъа сёйлей эди.
О ерде киминъ бар?

Буны айтыркен, сесинде эвельден сезильмеген бир незакет бар эди.
Зарфны элнмден алып, устюндеки языларны бир муддет окъуды.
Дерсинъ, инджеден-индже тсдкънкъ этмекте.
Апайыма ве балаларыма гондереджегимни анълагъан сонъ:

— Олмаз, — деди, — бу зарфнон олмаз.
Бурюшик бир зарфла Истанбулгъа моктюп ёлланылмаз.
Ойле гузель шеэрге бу бурюшик зарф гондерилирми?

Затен, асабым кергинлешти.
Онынъ да бойле басит итиразы джанымны сыкъты.
Олдыкъча сорт бир сеснєн:

— Ойле исе не япайым? — дедим. — Не истейсинъ?

— Зарфны денъиштир, башкъа зарф ал.

Къоюн тонума даа сыкъы сарылып.
бакъкъалгъа кеттим ве эки зарф алдым.

— Кошесп йыртыкъ да бунынъ, — дедп.

Бу сефер учюнджи зарфнынъ устюнеяздым.
Мектюпни теслим эттим!
Амма бу мектюпнинъ де дигерлери киби джевапсыз къаладжагъына шубем ёкъ эди.

Афталар, айлар кечти.
Яиварь, февраль айы битип, март айы кельди.
Март айында шиддетли сувукълар башланды.
Къыркъ дереджеден де ашагъы тюшти.
Бу сувукъ куньлерде кене бир хабер даркъады.
Бир сюргюн группасыны даа ичериге, бу буз чёлюнинъ къайтылмаз ерлерине догъру айдаладжагъы акъкъында эмиш-демиш даркъады.
Борщ шорбасынен миде аялагъан бу зайыф вуджутларнынъ бойле бир ёлджулыкъкъа даянаджагъы акъылгъа ятмагъан бир шей.
Кимсе биле-биле олюмге кетмек истемей.
Факъат кимседе итираз этеджек джесарет ёкъ.

Сюргюнлерни алып кетеджек буюк машиналар баракларнынъ огюне келип токътагъан сонъ Муртада эеджанлы бир ава эсмеге башлады.
Лотереянынъ кимге тюшеджеги даа белли дегиль.
Факъат, бир къач саат соиъ литвалы ве эстониялы махбюслернииъ машииаларгъа минсетильгенини корип, адамлар бираз тынчландылар.
Кетмек истемегенлер баш къалдырдылар ве сакъчы аскерлернен араларында чатышув олып кечти.
Силя сеслери къасабаны сарсытты, бу баш къалдырув да къыскъа бир вакъытта аскерлер тарафындан бастырылды, яралылар хастаханелерге алып кетильген сонъ джыиышынып башладылар.
Таиърынынъ ярдымынен Сибирьнинъ даа терен ерлерине сюрюльмектен къуртулдым.
Арадан бпр къач афта кечти.
Базардан одыр-будыр алып, эвге ёргъун алда къайттым.
Къапыны ачкъанымнен коридорда узунджа бир зарф корьдим.
Бу кенарлары мавылы-къырмызылы чызыкъларнен сарылгъан бир зарф эди.
Ерден алыи, узерине бакътым.
Исмим язылы эди.
Мектюп де Истанбулдан кельген.
Аджеба, бу бир руя эдими?
Элимде зарф, агъламагъа, сонъра да юзюме, козюме сюрьмеге ве руя корьмегениме инанмагъа чалыштым.
Бу, керчек бир мектюп эди.
Титреген эллеримнен зарфны ачтым.
Артыкъ, дюньялар меним эди.
Бу меним мемлекетимнинъ кягъыты.
Бу кягъытта Ватанымнынъ V ве аилемнинъ къокъусы бар.
Опе ве текрар-текрар окъуйым.
Сонъра мектюппи джебиме къойып, деръал кягъыт-къалем алдым.
Иылларджа сонъ ильки дефа алгъан мектюбиме джевап язам.

Мектюпте юрткъа къайтмакъ ичюн арекет этеяткъанымны, шает къысмет олур исе корюше биледжегимизни, мектюпни алгъанларынен меним ншимнеи огърашмаларыны, ярдымларына ихтияджым бар экенини, энисини айры-айры опькенимнн — эписини яздым.
Бу сефер мектюпни сабалеин почтагъа береджек эдим.
Яткъан еримде узун муддет козьлеримни къаиатып, оларны тюшюнем.
Балаларым козьлеримнинъ огюнде эди.
Аиайымны Ашхабаддаки Агіпіеронская сокъагъындаки эвимизде апеке алынгъанымдан берли ялынъыз быракътым.
Арадан бу къадар йыл кечти.
Атылып турып, мектюпни текрар окъудым.
Окъугъан сайын фераланам, озюмни къуртулгъан киби фарз этем.

О гедже менпм ичюн юкъламакъ мумкюн дегиль эди.
Сабанынъ ильки ышыкълары пенджереден кпргеиде меним козьлерим аля ачыкъ, оларны тюнноне, акъылыма кельгенинен аман мектюпни алып окъуйым.

Мен сокъакъкъа чыкъкъанда орталыкъ эйидже ярыкълангъан эди.
Гедже кене къар ягъгъан, излер орьтюльген.
Сокъакълар бом-бош.
Опомде бир араба фурунгъа ун алып кете, деренинъ бузлары устюнде эки конек бирн-бирини къувалай.

Чайхане махорка думаны ичинде эди.
Саба танъдан кельген ве геджени бу ерде кечиргеилер эписп тютюн ичелер.
Сыджакъ чай ичимни къыздырды.
Козюм дивардакп саатте, почтаханенинъ ачылмасыны беклейим.
Ниает, онынъ ачыладжакъ вакъты олды.

Почтада мемур денъишкен.
Янъы кельген мемургъа зарфны узаттым.
О адресини окъугъан сонъ:

— Сен сюргюн олунгъанлардансынъмы? — деп сорады.

Шубеленгеним ичюн яваштан башымны салладым.

— Сен тюрксинъми?

Бу кересинде даа джесаретнен башымны салладым.

— Тез кетспн, тез джевап кельсин, — деп сёйленди ве зарфны тамгъалады.

Онынъ б\7 япкъаны ошума кеттп.

— Сагъ ол, — дедим. — Сенинъ де тилеклеринъ тез ерпне кельспн.

Махзун бир ифаде иле юзюме бакъты.
Не демек истегенини анъладым.
Почтаханеден чыкъып, ишханеме кеттим.
О куню биринджи кере буюк шиддетнен чалыштым.
Артыкъ чалышмакътан къоркъмайым.
Аилемден келеджек джевапны беклемектен башкъа чарем ёкъ эди.

Афта сонъунда паспорт идаресине чагъырылдым.
Паспорт идаресининъ башлыгъы Москвагъа япкъан мураджаатымнынъ мусбет аль олуна биледжегини айтаракъ, Тюркиоге къайтмам ичюн тек бир шарт эсасында изин бериледжегини айтты:

— Рус фукъареси оларакъ кете биледжексинъ, — деди.
Анълашылды ки, Советлер мени йыллардан берли тынч къоймагъанларынынъ себебпни анълатмакъ ичюн рус фукъареси олгъанымны истейлер.
Тюрк ватандашы олгъанымны тасдыкълайыджы весикъалар эллерннде ёкъ экен.
Инатланмакънынъ манасы ёкъ эди.
Ич бир шейге къаршы курешип олмайджакъ дереджеде ёргьун эдим.
Бу орден бир ань олса да эвельдже къуртулмакъ истейим.
Айткъанлары киби япсам, кете билем.

Башлыкънынъ истегеи весикъаларыны тогілап башладым.
О куньлерде апайымдан бир мектюп даа кельди.
Манъа Тюркпедеки ишлеримнинъ келишмекте олгъаныиы, деръал Москвадаки эльчиханемизге мураджаат этип, алякъа багъламакъ керек экенимни бильдире.
Ич вакъьгг гъайып этмеден, алымны къыскъадан

анълатыи, 1956 сенеси октябрь 1-де Москвадакп буюк эльчиханемизге мектюп яздым.
Ялынъыз цензура ве полпс плишмемеси пчюн пек дпкъкъатнен яздым.

Октябрь 4-те Тюркие эльчиханесинден бир язы алдым.
Бу мектюпте манъа паспорт бериледжеги бильдириле.
Документ нчюн эки ресим ве 16 рубле хардж парасы ёлламам истениле.
Бу меним язгъан арпзамнынъ джевабы ола бильмей.
Зпра, бу къадар къыскъа заманда джевап бермелери мумкюн дегнль эди.
О алда Тюркие эльчиханесининъ меннм аризамдан эвель менн къыдырып башлагъаны анълашыла.
Экп айдан сонъ бир мектюп даа алдым.
Онда Советлер мени озь гражда ны эсап эткенлери, бу себептеи Тюркие паспорты берильмейджегнни, вазиетим тыш пшлер минпстрлигине язылгъаны бильдириле.
Бунынъ артындан учюнджи моктюи кельди.
Онда Советлернинъ моним рус гражданы олгъанымда исрар эткенлери, аиджакъ совет гражданы оларакъ Русиеден чыкъмагъа изин бериледжегинп бильдирелер.
Тюркие укюметининъ де мени бу шекильде къабул этмеге разы экени бильдириле.

Совет паспорты идаресинде къыркъ беш суальден ибарет бир анкета толдурылды.
Нетиджени меракъ ве эеджаннен беклейим.
Куньлер кече, яз келе.
Артыкъ бузлар ирий.
Сокъакълардан акъкъан сувлар Муртанынъ кучюк дересине къарыша.
Язнен берабер орманда агъач кесюв иши де башланды.
Артель келеджек къыш ичюн одун азырлай.
Ормандаки чалышмам мени пек ёрды.
Бундан себеп кене артель депосында бекчилик япып башладым.

Муртада йылбаш о сене эр заманкиден даа арекетли кечти.
Бунда алман сюргюнлерининъ ролю буюк олды.
Сувукъ къыркъ-къыркъ беш дередже олмасына бакъмадан, оларнынъ нешэнен чалышувларына руслар тааджиплене эдилер.
Алманлар умумиетиле бири-бирлерине якъын ерлерде отура эдилер.
Узакътан бакъкъанда бу ерлерде алманлар яшагъаны деръал анълашыла эди.
Тюрк ыркъына менсюп олгъанларгъа яхшы козьнен бакъкъанлары дуюла, тюрклернен пек яхшы анълашалар.
Затен, алман къадын-къызларына нисбетен япылгъан теджавузларгъа къаршы тюрклер олардан да чокъ курештилер.
Бу бакъымдан да алманлар тюрклерни урьмет эте эдилер.
О йылбаш геджесинде энъ шенъ ер, иште, бу алманлар яшагъан ерлер эди.
Четтеки эвлерден алман халкъ тюркюлери эшитиле, сокъакъларда янъгъырагъан яш къызларнынъ кулькюлери одамны толдура.
Эписи янъы йылгъа нешэ иле кирмек истей, озьаралары шенълик яналар.
Мен де кучючюк эвимде отурып, оларнынъ шенълигине озь башыма къошулам, тек тышкъа чыкъып, янларына бармайым.
Вуджудымда еримден къалкъаджакъ къадар къувет буламайым.
О геджеден сонъ ёргъунлыкъ ве дермансызлыгъымнынъ кеттикче арткъаныны дуйдым.
Чалышмакъ чокъ агъыр келе, сыкъ-сыкъ нефесим тарлаша, тутула.
Къартлыкъ, зайыфлыкъ, ёргъунлыкъ ве йылларджа чекильген азап 1 энди озюни косьтермекте, мартнынъ бешинде ятакъкъа тюштим.
Тышарыда къыркъ дередже сувукъ.
Артель мудирини хасталангъанымдан хабердар этмек ичюн бирининъ эвиме кельмесини беклейим.
Янъгъызлыкъ ве хасталыкъ керчектен фаджиалы шейдир.
Сыджагъым турмадан котериле, атеш ичинде янам.

Эв саибининъ огълу одама кельгенде собамнынъ атеши чокътан сёнген эди.
Факъат мен сувукъны дуймай, атеш ичинде янам.
Къар да пенджеремни къапаткъан, одам къаранлыкъкъа комюльген.

Бала вастасынен артельге ве эки достума хабер ёлладым.
Булар орман муэндисининъ апайынен бир гурджп къадын эди.
Экиси де сыкъ-сыкъ келип, мени бакъмагъа башладылар.

Артельге хабер кеткенден учь кунь сонъ, хасталыгъымнынъ джиддий олып-олмагъаныны тайин этмек ичюн район хастаханесннден бир доктор ёлладылар.
Докторнынъ айткъанына коре, юрегим бираз буюк лешкен, ахмма хастаханеде де ятаджакъ ер ёкъ экен.
Анълашыла, меним киби къарт бир адамнен огърашып отурмакъ истемейлер.

Эки ай эвде ятмагъа меджбур олдым.
Мени бакъкъан бу эки аджайип къадын алым кунь-куньден фена лашаяткъаныны корип, шашмаладылар.
Бир куньэкиси де хастаханеге барып, баш экимге мураджаат эте ве вазиетимни анълаталар.
Андан бир эким ве бир арабанен къайталар.
Эким мени дикъкъатнен бакъты, теселли берди, сонъра мени бир носилкагъа къойып, арабагъа алып чыкътылар.
Хастаханеде яткъанымнынъ учюнджи кушоэсимни джойдым.
Юрегим пек буюгенинден себсп, яшайджагъымдан умют кесильген.
Куньлердже эссиз алымда олюмнен тутушып яттым.
Ннает, бир муддет озюме кельгенде козьлеримни ачтым.

Анрель айында булуна эдик.
Факъат бунъа бакъмадан, ава пек сувукъ эди.
Мен де чокъ зайыф ве такъатсыз эдим.
Даа яткъан еримден тураджакъ алда дегиль эдим.
О айнынъ сонъунда весикъаларымны азырлав иши сонъуна якъынлагъаныны анъладым.
Бу акъта ресмий язы кельди.
Севинчим сонъсыз эди, амма хасталыгъььмдан себеп къайтып оламам деп пек къоркъам.

Сентябрьнинъ ильки афтасында паспорт болюгпнинъ башы хастаханеге кельди.

— Бекторе, — деди, — Тюркиеге кетменъ ичюн артыкъ керекли изин берильди.

Экимлернинъ пек буюклешкен деп айткъан юрегимнинъ насыл даянгъанына шашам.
Белли кп, манъа Танъры ярдым этти.
Бу замангъа къадар даяндым.
Энди эвиме кетеджегим.
Паспорт идаресининъ башлыгъы сёзюни девам этти:

— Москвадаки Тюркие эльчиханесинден толдурмакъ ичюн базы анкеталар ёлланылды.
Биз бу языдан анъламаймыз.
Джевапларыны озюпъ толдурмакъ керексинъ.
Албуки, эким сапъа къыбырдамакъ мумкюн дегиль дей.

Ойле бир гъайретке кельдим ки, къалкъабиледжегиме ишанаракъ, бир ынтылыш яптым, амма догърулып оламадым.

— Къалдырынъыз, — дедим, — мен язып азырларым.

Паспорт идаресининъ башлыгъы:

— 0 алда ярын биревни ёллап, алдырырым, — диерек весикъаларны баш уджума къойды.

О кеткен сонъ хастабакъыджыдан риджа эттим, ястыгъымны къучагъыма алып, онынъ устюнде яваш-яваш язмагъа башладым.
Пек тез ёрулам.
Ниает, эки куньден сонъ истенильген весикъаларнынъ джевабыны азырлая бильдим.

Красноярскийден бир сагълыкъ незаретчиси кельген, хастахапени тешкере.
Кеткен сонъ меним акъкъымда берген справканы корип, мында ничюн кельгенини анъладым.
О векиль мепим хастаханеден чыкъарылмамны истеген.
Къыскъасы, Тюркиеге къайтмамны истемейлер.
Бутюн формалликлер сонъуна кельгени ичюн бу шекильде мани олмагъа чалышалар.
Хасгаханеден чыкъарылсам тиббий ярдымдан узакъ къаладжакъ ве бойледже оледжек эдим.
Эписи бир ольмек керек.

Факъат сюргюнлерден олгъан бир эким мени пек аджыды ве векильнинъ эмрине бакъмадан мени хастаханеде бир муддет даа тутты.
Бир къач куньлик иляджлар ве тайин этильген ашлар манъа баягъы дерман олды.
Мен де йигирми беш сенеден берли чеккен азап ве искенджелернинъ сонъуна якъынлагъаныны дуйып, озюмни эльге алдым.

Ниает, весикъаларымнынъ ресмийлештирилип битирильгени ве Мурта паспорт идаресинден Тюркпеге къайтмам ичюн пзин берильгени акъкъындаки хабер кельгенде эеджан ве севинчтен бир даа хасталанмамакъ ичюн бутюн кучюмни топламакъ керек олды.
Фикирлеримни токътатып, топлап оламайым.
Бирден-бир истегим тездже хастаханеден чыкъмакъ ве ёл азырлыгъына башламакъ эди.
Эким меним бу алда кетмем мумкюн олмагъаныны айта.
Албуки, беклемекнинъ манасы ёкъэди.
Бундан гъайры, кетмеме изин берген весикъа да элимде.
Узун йыллардан сонъ Ватаныма ве аилеме къавушмакъ истеги о дереджеде буюк эди ки, бу ерде ольмектен пек къоркъам.
Хаста олсам да бир аньэвельдже кетмек керек эдпм.
Эким мени анълай, амма ёлгъа чыкъмакъ ичюн бпраз даа къувет топламакъ кереклигимни исрарлыкънен анълата.

— Насыл кетерсинъ, барып да ёлда хасталансанъ?
Я санъа бир шей олса, мен видждан азабы дуярым.

— Олмаз, доктор, — деп джевап бердим. — Сен мени тюшюнерек, бойле дейсинъ, амма мен не эсабына олса-олсун, эп бир кетеджегим.

1956 сенеси сентябрь 17-де паспорт идаресинден Тюркиеге кетмек ичюн паспортымнынъ кельгени ве барып алмам кереклиги акъкъындаки хабер кельгенде севинчимни тасвир этамам.
Багъырмакъ ве эр кеске бу вакъианы анълатмакъ истейим.
«Кетем, Ватаныма кетем!» демек ичюн сабырсызланам.
Амма о хабер менден эвель хастаханедеки хасталар арасында дагъылгъан ве олар мени тебриклемек ичюн сыра-сыра олып келелер.

Къасабадан Красноярскке автобуснен кетеджегим.
Ильк дефа сербест бир ватандаш киби кенди иарамле автобускъа минеджек, он сене эвель бу ерге снлялы сакъчыларнынъ къатты незарети алтында юк машинасынен кетирильген бу шеэрден энди урь инсан оларакъ кетеджегим.
Бу, Танърынынъ манъа бере биледжек ниметлерининъ энъ буюги эдн.
