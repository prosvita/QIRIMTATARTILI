## РОСІЙСЬКИЙ НАРОД — РАБ ДЕРЖАВИ

Російський народ за своїми думками, світоглядом зовсім не схожий на народи вільних країн, тобто свою щирість, думки і почуття він приховує.
 % Намагається показати себе пролетарієм.

Російський народ ніяк не вірить, що у світі існує справжня свобода, що життя в багатстві і статку властива винятково класу буржуазії.
Узагалі, вірить, що представники тих народів світу, які не відносяться до буржуазного класу, живуть у голоді, нестатках, а демонстрації, що проходять в цих країнах, розцінює як боротьбу народу проти буржуазії.

Росіянину, що знаходиться під впливом постійної пропаганди і не має можливості тримати постійний зв’язок з вільним світом у жодній сфері, було важко знати правду.
Одним словом, російський народ, позбавлений особистої ініціативи, мав напівголодне існування, вдень і вночі працював під державним тиском і був рабом держави.
Вихована на ідеях марксизму, Червона армія завжди нелюдяно і жорстоко придушувала справедливі вимоги народу.

У 1930-1932 роки загони Червоної армії, що воювали проти повсталого в Середній Азії народу, у Каракурумскій області Туркменистану, близько 100 заколотників разом з родинами взяли у полон. Соратники “сотні” заради звільнення бранців пішли в атаку.
Загони Червоної армії почали відступати, попередньо розстрілявши усіх повстанців. За це командира загону Червоної армії заарештували. Спочатку його засуджують до страти, але потім покарання замінили на десять років тюремного ув’язнення.
Я познайомився з цим офіцером у таборі.
Як для в’язня, жилося йому дуже добре.
З початком Другої світової війни, не відсидівши до кінця свій термін, його відправили у штрафний батальйон. Був нагороджений орденом за виявлений героїзм.

Так чинили у Радянській Росії: нагородженого медалями героя наступного дня за наказом полиції могли розстріляти, а злочинця оголосити героєм.
Скажімо, колишні начальники ГПУ Ягода, Єжов, Берія роками заливали країну кров’ю, перетворили одну п’яту частину російських земель у в’язниці і табори, і за це отримували нагороди, а потім були розстріляні.

А хто вбив організаторів комуністичної революції, будівників пролетарської диктатури і Радянської держави Троцького, Зінов’єва, Бухаріна, Каменева, Рикова, Кірова, Жданова, Куйбишева, Орджонікідзе та інших більшовицьких керівників?
Хіба не кулі ГПУ за наказом своїх же товаришів?

Радянська Росія для вільного світу є таємницею і загадкою.
Потрібно тривалий час прожити у цій країні, а не за залізним парканом, побачити все зблизька, щоб зрозуміти природу цієї країни.
 Люди з вільного світу не зможуть оцінити належним чином ті події, які розгортаються у Росії, газети, фотографії і книги відбивають її не внутрішню сутність, а прикрашену і брехливу зовнішню сторону запліснявілого суспільства.

У Росії слова «Демократія», «Вибори» і «Доброволець», які постійно вживають комуністи, мають зовсім інше, ніж у вільному світі, значення.

З погляду комуністів, демократична система, що будується в Росії, найліпша у світі. У демократичній системі Рад, за їхнім твердженням, громадяни беруть участь у виборах у співвідношенні сто відсотків зі ста, тобто добровільно. А що ж насправді? Усіх: чоловіків, жінок, старих і навіть важко хворих примусово змушують брати участь у виборах.
Ухилитися неможливо, бо відразу покарають за ухиляння від виборів за обвинуваченням «ворог радянської демократичної системи».
От тобі «демократія», от тобі «доброволець».

У турецькій мові точним еквівалентом росіянина «вибір» є слово «сечім».
У демократичній державі для виборів необхідна наявність як мінімум двох політичних партій і двох кандидатів, що повинні вступити в передвиборну боротьбу.

Тоді як у Радянській Росії не існує вибору як такого.
Існує лише комуністична партія, тому значення слова «вибір» тут розуміють як «призначення».
Там вибори зовсім інша кампанія. У цей день виборці беруть виборчі бюлетені, не читаючи навіть програми кандидата, не знаючи його ділових якостей, підходять до обтягнутою червоною матерією урни і опускають бюлетень. У такий спосіб виборець, як «доброволець», виконує свої обов’язки.
Виборець одержує право встати в буфеті в чергу й одержати цукор чи цукерки, що тільки в цей день спеціально привозять.
У Радянській Росії за цією виборчою системою протягом тридцяти п’яти років одноголосно вибирався кат країни під номером 1, начальник таємної поліції Берія. А потім, так само одноголосно, був заарештований і розстріляний.
Одне безсумнівно: в Росії вибори і демократія є грою.
Народ не може проголосувати за своїм розсудом, не вправі висловити власної думки з приводу кандидатів і, найважливіше, — не розуміє, що там, де існує усього лише одна партія, демократія є ні що інше, як ілюзія.
