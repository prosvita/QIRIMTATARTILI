## Янгіюль

Янгіюль знаходився в п’ятнадцяти кілометрах від табору.
У цьому селищі мешкали в основному узбеки і вислані кримські татари, була й малочисельна група росіян.
Відразу пішов в управління міліції з проханням видати паспорт.
Там почали вимагати документи, які підтверджують моє турецьке громадянство.
За роки моїх поневірянь, ясна річ, всі документи зникли.
Де я їх міг взяти?

Начальник управління міліції коротко відповів:

— На отримання паспорта потрібен документ.

Що я міг відповісти.
Тільки спитати:

— Що ж я маю робити?

— Ти можеш отримати паспорт, як громадянин Росії.
Згоден?

— Мене ж без паспорта не візьмуть на роботу?

— Ні.

— Тоді згоден.

— Твоє місце проживання?

Знову відбулася німа сцена: я дивився на міліціонера, а він на мене.
В Росії кожний, хто досяг шістнадцятилітнього віку зобов’язаний мати паспорт.
Всі знаходяться під постійним контролем.
На новому місці прибуття не можна знаходитись більше доби без дозволу міліції і домкому.
Порушників відправляють до тюрми.
Звичайно, такі закони стосувалися лише простих людей.
У Радянському Союзі поняття рівності і соціальної справедливості носило вибірковий характер.
Так, в одної двокімнатній квартирах могли жити дві-три сім’ї.
Такі сім’ї вважалися заможними.
В той же час партійні чиновники мали не лише окремі квартири, але й дачі.
У найтяжчому стані знаходився робочий клас, той клас, який створював всі блага партійній еліті.
Цьому класові не гарантувалося ні житло, ні високооплачувана робота.

Що ж було мені робити?
Житло відсутнє, роботи немає.
Хоч би когось із знайомих зустріти!
Якщо я не влаштуюсь на роботу, можуть заарештувати за дармоїдство.
І мені нарешті посміхнулася доля.
Одного дня я випадково зустрівся з давнім узбекистанським другом.
Коли він вислухав мою історію, заплакав:

— Йди за мною.
Бекторе, ми щось придумаємо.
Ходімо до мене.

Він жив у маленькому будинку разом із дружиною та дочкою.
Аби прогодувати сім’ю, продавав махорку.

Я до цього часу вдячний цій людині, яка прихистила мене.
Ніколи мені ще не здавався таким смачним гарячий чай із шматком чорного хліба, яким частували мене гостинні люди.
Вони дозволили мені вказати свою адресу проживання і на п’ятий день я отримав паспорт громадянина

Росії.

Трохи згодом я зустрів ще декілька старих знайомих з числа висланих кримських татар.
Всі вони пройнялися моєю долею і підтримували мене, чим і як могли.
Вони жаліли мене, а я їх.
Чимало кримських татар, не витримавши суворого клімату Узбекистану, померло далеко від батьківщини.
Для всіх нас великою проблемою було знайти роботу.
Або її не було, або нам у роботі відмовляли.

Якось я відправився на цукровий завод, але у відділі кадрів відразу почув відмову: “Роботи немає!” Похнюпившись, пішов геть від прохідної.
Раптом хтось поклав на плече руку.
Зупинився.
Уважно подивився на чоловіка.
Я його не знаю.
Чого йому від мене треба?

— Я Вартан, — представився незнайомець.
Працюю начальником цеху.
Ходімо зі мною.

Він завів до свого кабінету, запросив сісти, налив чаю.
Розлигавши мене про мету мого візиту на завод, сказав:

— Роботу знайти дуже легко.
Проте є одна умова: ти повинен стати злодієм, або ж не бачити, як крадуть інші.
Світ вже не такий, який був до твого арешту.

— Не вірю ньому, — гаряче заперечив. — Я все життя був чесною людиною.
Красти — це великий гріх.
Хіба я можу переступити через свої принципи?

У відповідь Вартан лише посміхнувся, а на прощання додав:

— У такому випадку ти не знайдеш роботу.

Минуло декілька днів.
Нарешті за рекомендацією знайомого я написав заяву в сільпо: можна влаштуватися вуличним торгівцем махоркою.
Але потрібні характеристики з попереднього місця роботи, місцевого виконавчого комітету комуністичної партії та домкому.
А ще потрібно було знайти двох поручителів і дати хабара працівникові сільпо.
Друзі допомогли мені зібрати необхідні документи і гроші для хабара.

Прийшла зима.
Мокрий сніг ніяк не сприяв полегшенню мого стану: я захворів.
З сільпо ніякої звістки.
Лише за кілька тижнів мені принесли відмову.
А чому — ніхто не пояснив.

Нарешті доля мені посміхнулась: заготівельник м’яса запропонував мені посаду чабана.
Я мав виводити овець на пасовище за місто.
Якийсь час у дощ і сніг я виконував цю роботу, незвичну для мене.
Невже я, вчитель, колись думав, що замість того, аби вчити молодь буду пасти худобу в узбецьких степах?
Якби в мене не жида надія побачити свою сім’ю, я, мабуть, давно вже помер би.
Але я сильно вірив у нашу зустріч...

Коли вівці були всі продані, я знову залишився без роботи.
Я назбирав трохи грошей, закупив соняшникове насіння і почав ним торгувати.
Щоденний заробіток був непоганий і я почав думати про більш прибуткову справу.
Хтось порадив мені зайнятися продажем сірників.
Та я відразу ж потрапив до рук міліції.
В мене вилучили сірники, гроші і відпустили, а я знову опинився без роботи.

Сірники на той час були дефіцитним товаром.
В магазинах потрібно було вистояти чималу чергу, щоб придбати їх.
Часом продавці продавали оптом сірники спекулянтам, а ті вже виносили їх на ринок.
Але тут були свої правила гри, яких я не знав...
