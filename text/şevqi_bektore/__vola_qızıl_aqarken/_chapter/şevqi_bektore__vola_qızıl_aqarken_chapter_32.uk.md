## ДЕПОРТАЦІЯ КРИМСЬКИХ ТАТАР

Десять років мого ув’язнення добігало кінця.
Попереду — свобода, можливо, повернення на батьківщину, в Туреччину, зустріч з дружиною і дітьми.
Лише ця думка підтримувала мене протягом усього часу.
Мої надії затьмарило повідомлення на початку травня про те, що моє перебування у таборі подовжено на невизначений строк.
Як роз’яснило керівництво табору, політичні в’язні не можуть бути звільнені до закінчення війни.
Я не міг змиритися з таким поясненням.
Написав листа до Генеральної прокуратури Ради з вимогою звільнити у зв’язку з відбуттям терміну покарання.
Через п'ятнадцять днів я отримав відповідь, у якій повідомлялось “про неможливість мого звільнення, в той час, як продовжується кровопролитна війна між німецько-фашистською армією та Союзом Радянських Соціалістичних Республік”. Тепер я став заручником від успішних дій Радянської Армії.
Мені залишилося лише чекати на закінчення війни.

Дні минали за днями, схожими між собою.
Ми слухали оперативні зведення з фронтів, обговорювали між собою хід воєнних операцій.
Достовірної інформації не було, а повідомленням табірного управління не довіряли.
В дні, коли німці входили до Вінниці, у табір привезли нового засудженого.
Йому довелося брати участь у боях і він розповідав такі страшні речі, що ми довго перебували під враженнями його оповідок.

Обсяг робіт, які ми виконували, постійно зростав.
Разом з тим зменшувався денний раціон їжі.

Про жахливі речі, які кояться у “вільному” світі розповів те один в’язень з новоприбулих:

— Німецькі війська залишають загарбані раніше території.
Крим зайняли війська Червоної Армії і влада знову перейшла до рук більшовиків.
Вранці 18 травня 1944 року для кримських татар прийшла нова біда.
В усіх поселеннях озброєні солдати НКВД почали виганяти людей з домівок, наказали вантажитись у машини, а потім відвозили на Сімферопольську залізничну станцію.
Людей примушували заходити у товарні вагони.
Навколо стояв такий лемент, що ця наруга над цілим народом нагадувала день страшного суду.
Куди відправлялися поїзди з людьми, ніхто не знав.
Пізніше стало відомо, що кримські татари були вивезені хто куди: на Урал, до Сибіру, в Узбекистан.
Ті, хто потрапили в Узбекистан, змушені були працювати на ташкентських фабриках, в Янгіюлі, Фархадбуді, Сирдар’ї, Мирзачюлі, Хавасі, Самарканді, Каттакургані, на фабриках Фергани, Намангану, Андижану, Коканду, в колгоспах.
Людей назвали “спецпереселенець” і позбавили всіх громадянських прав”.
