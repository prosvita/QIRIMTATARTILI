## МИНАЮТЬ ДНІ...

% Трагічні наслідки війни відчуваються ще й досі,голод та страх продовжуються.
% Окрім того,що з прилавків продовольчого магазину зникли такі продукти першої необхідності як  м'ясо,масло,цукор, зникла також найулюбленіша та найдорожча риба в Росії.
%За глевким хлібом, кілограм якого коштує 2 крб. 80 коп. потрібно простояти більше десяти годин,після цього довгого очікування потрібно тремітити від страху повернутись додому без хлібу.
% Вітрини та полиці магазину ломляться від горілки, вина, тютюну.
% Уряд ніби знущався над голодом народу.

% Як можна зрозуміти те,що замість їжі продають алкоголь?
Щоб заспокоїти людей, хліб почали відпускати по картках.
Хіба це вихід з положення, якщо кількість вирощеного вражаю не збільшується?
На одну картку видають по два буханці.
Кінець черги завжди залишається без хліба...
І таке з дня у день.

Зима у Великій Мурті не закінчується.
А вже травень.
Сніг і не думає танути.
Замість хліба почали вживати якесь місиво, виготовлене з борошна та гнилої картоплі.
Кожен хоче вижити.

Мені запропонували нову посаду: бути артільним пастухом.
Навіть не вагався, дав згоду.
Колись я вже був пастухом в Янгіюлі.
Справлюсь і тут.
Почав доглядати за биками та кіньми.
Вранці я виганяв на пасовисько п’ять биків і шість коней, а ввечері заганяв їх у хлів.
Все було добре, тільки дуже докучали комарі.
Від них ніде не можна було сховатися.
Люди, які працювали вдень у лісах, користувалися накидками, сплетеними з кінського волосся.
А вночі розпалювали вогнища.
Почав чаклувати біля вогнища і я.
Спиною притулюся до стовбура і спостерігаю, як вогонь злизує сніг.
Смолянисті гілки тріщать, полум’я піднімається вище...
Мені добре, тепло.
Думки линуть разом з полум’ям над лісом, Сибіром і тягнуться до рідного краю, до дітей, дружини...
Часом закрадалася думка про втечу.
Але куди?
Навколо безкрайні ліси.
Мені розповідали, що спроби залишити Велику Мурту були.
Хтось повертався сам, у подряпинах і знесилений; когось привозили мдбешники — вони були понівечені і невдовзі помирали; когось знаходили мертвими у лісі.

До мене працював пастухом польський офіцер.
Спробував втекти.
Навздогін йому послали солдата.
Він повернувся і повідомив, що знайшов поляка замерзлого, біля річки Єнісей.
В Сибіру холодно і взимку, і літом.
Втекти звідси можна лише мертвому.

Здаю стадо в артіль і йду відпочивати.
Та хіба це відпочинок?
Потрібно займати чергу в магазині.
Як завжди, немає того, що намірився купити.

У селищі на маленькому майданчику, раз на тиждень, у неділю з’являються продавці з колгоспів та радгоспів.
Вони привозять харчі.
За дві години, які відведені на торгівлю, потрібно встигнути купити продукти.
їх дуже мало.
Через те, що люди самі бідують і відривають їх від себе.
Ось що можна було придбати на майданчику: п’ять-десять курячих яєць, триста-п’ятсот грамів масла, чотири п’ять відер картоплі, по п’ять-десять голівок цибулі та часнику, півлантуха борошна.
На виручені кошти продавці купують необхідні для себе речі.
