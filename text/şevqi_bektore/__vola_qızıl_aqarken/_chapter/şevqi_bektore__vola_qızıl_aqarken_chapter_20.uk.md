## ПОДОРОЖ

Виповнився дев’ятий місяць мого ув’язнення в камеры номер 13, під час обіду раптово відчинилися двері та увійшли декілька солдатів.
Одразу сказали, що мені потрібно зібрати свої речі.
Не дали доїсти їжу.
Я дуже злякався.
Мабуть все вже завершилося, вони винесли мені вирок.
Тепер мене розстріляють.
Одразу почала боліти голова.
Нічого не кажучи дивився у лице солдата.
Перед моїми очами не було нічого, крім дружини та дітей.
Наче, навпроти мене стоїть солдат, що вже здійняв свою рушницю.
Один офіцер тримає дружину, а інший моїх дітей.
Вони намагаються бігти до мене.
Очами, з яких катяться сльози дивлюся на дітей.
В цьому погляді був ітог багатомісячного суму за ними.
"Що б не було вони мене вб'ють.
Не буду просто так кривлятися, в ці декілька секунд треба надивитися один на одного якомога більше", хочу сказати, потім дивлюсь на дружину, вона вирвалася з рук офіцера, пишне чорне волосся розвіюється на повітрі та вона мені "Будь твердим!..
Тобі нічого не зуміють зробити.
Якщо врятуєшся, не забувай нас...”, кричала вона.
Відкрив рота, щоб відповісти: “І ви не забувайте мене”.
В цей момент я почув шум, яким нагадав мені шум зброї та я провалився у глибоку темноту, котра визвала гірке відчуття у грудях.

Опритомнів від різкого толчка.
Солдат тримаючи мене за руку, все тягне, намагається привести мене до себе після того, як я втратив свідомість.
Я був під впливом сну.
Коли вийшов з солдатом у двір, на чистому повітрі трохи прийшов до себе.
Навкруги нікого немає.
Почекали трохи.
Нарешті під’їхала і зупинилась біля нас чорна машина.

Разом з офіцером у супроводі вирушаю у чергову подорож.
Вона виявилась короткою.

Машина зупинилась біля старої будівлі.
Мені наказали вийти.
Обшукали кишені.
Я зітхнув з полегшенням, — ще не розстріляють.
Став уважніше роздивлятися по боках.
Йдемо довгим коридором.
З обох боків металеві двері.
З гуркотом відчинили одні з них.
Невелика камера вщерть забита людьми.
Навіть дивно, як у кутку на маленькій тахті вмістилося два чоловіки.
З-під тахти виглядають чиїсь ноги — видно, хтось знайшов собі там притулок.
Мабуть, люди тут перебували досить довго, бо лахміття, що прикривали їхні тіла, важко було назвати одягом.
У камері стояв такий задушливий запах, що мене нудило.
І хоча люди сиділи щільно один біля одного, вільного місця не було.
Мій стривожений погляд помітив один з чоловіків, що сидів на тахті.
Він спитав:

— Ви хто?

— Шевкій Векторе.

— Сюди прибули недавно?

— Щойно.

Чоловік похитав головою і порадив:

— У цій проклятій камері навіть нема де присісти.
Залишилось ще місце на параші.

“Він жартує”, — подумав я.
Обвів всіх поглядом.
Ні, ці люди доведені до такого стану, що довго не зможуть жартувати.
Скористався його пропозицією і вмостився на парашу.
І одразу посипалися запитання: звідки я, у чому мене звинувачують, які новини у світі, чи одружений, скільки маю дітей...
Відповідав швидко, намагаючись задовольнити цікавість людей.
Розмовляли до пізнього вечора.
Гадав, що вранці мене залишать у спокої, та я помилився.
Питання набігали одне на одне.
Побачивши моє здивування, один з ув'язнених сказав:

— Доля тих, кого сюди приводять, вирішується після двох годин перебування у камері.
Якщо після цього часу не надійде наказ збирати речі, залишаєшся...

— А якщо...

— Розстріляють, — перебили мене. — або, за рідкісним винятком, відправлять до іншого місця.

— Отже, — зрадів, — поки що я уникнув смерті?

— Так, — підтвердили бідолашні співкамерники.

У камері площею шістнадцять квадратних метрів знаходилось двадцять чоловік.
Найстарішому років шістдесят п’ять.
Всі називали його “старий”, і місце йому було відведене найкраще — на тапчані.
Він розпоряджався їжею, яку приносили до камери.

### * * *

Один місяць змінює інший.
Потроху починаю звикати до свого нового “помешкання”. Перезнайомився з усіма в’язнями.
Вони прийняли мене до своєї сім’ї, об’єднаною спільною бідою.
Тим несподіваним виявилось повідомлення про те, що п’ять наших товаришів мусять забрати свої речі і залишити камеру.
Що це?
Невже...
Не хочеться вірити у поганий кінець.
Допомагаємо зібрати речі і водночас заспокоюємо товаришів: “Мабуть, вас відпускають по домівках...” Говоримо це і не віримо власним словам.
Хіба ГПУ визнає за помилку довготривале утримання невинних людей?
Звичайно, ні.
Продовжуємо заспокоювати аби не виказати занепокоєння власною долею.
Просимо бідолашних провідати наших рідних та близьких, передати вітання.
У відповідь вони радо кивають головами.
Можливо, вони дійсно повірили у своє звільнення...

Коли двері за ними зачинились, ми ще довго не наважувались порушити мовчанку.
Кожен з нас, мабуть, думав про своє майбутнє.
Що ж буде далі?
Невизначеність була для нас найбільшою карою.
Зайняли звільнені місця і, оскільки репресійна машина ГПУ не терпіла порожнечі у своїх закладах, почали очікувати на новеньких.
Першим з’явився білявий хлопець.
Злякано обвів нас поглядом і обережно присів у кутку.
Трохи пізніше ми дізнались, що прізвище його Пашкевич, він з Польщі.
Півроку відсидів у камері-одиночці ГПУ.
Не витримав тортур і визнав свою провину.
Дуже боїться смерті.
Годину тому йому сказали, що розстріляють.
Оповідаючи свою історію він весь час плакав:

— Я був бухгалтером у колгоспі.
Заарештували тридцять чоловік і мене разом з ними.
А що я зробив?

Їм усім було висунуто звинувачення у розкраданні державного майна.
Я стикнувся з поглядом Пашкевича.
У ньому стільки було страху, що я почав його жаліти:

— Можливо, ще все обійдеться...

Він почав розхитуватись і плакати ще сильніше:

— Мене розстріляють...
Мене розстріляють...

Я не знаю, чи вдалося йому поспати вночі, але весь час чув його стогін.
А вранці вартовий вигукнув у віконце:

— Пашкевич, збирай речі.

Всі подивилися на юнака.
А він, підвівшись на ноги, почав продиратися у протилежний куток камери і раптом закричав:

— Не піду!
Люди, сховайте мене!
Допоможіть!
Мене вб’ють.
Я хочу жити.
Не віддавайте мене, люди!!!

Прийшов начальник тюрми Домфорт і почав заспокоювати

— Пашкевич, чого репетуєш?
Зовсім здурів.
Тебе переводимо до іншої камери.
Невже не бачиш, що тут забагато людей.

— Ви брешете, — кричав Пашкевич. — Вбивці.
Люди, рятуйте!..

— Заберіть його, — наказав Домфорт вартовим.

Солдати вдерлись до камери, схопили Пашкевича і потягли у коридор.

Ще довго його крик продирався до мене крізь сон.
Я прокидався, але крім сопіння товаришів по камері нічого не чув.

Дні у камері спливали один за одним.
Тут я потоваришував з самаркандцем Калантаровим, розумною і культурною людиною.

— До революції, — розповідав він, — я був заможною людиною.
Мав чимало приміщень і майна.
Мало того, що більшовики відібрали все, вони ще постійно заарештовували.
Але я давав хабара і мене відпускали.
Видно, більшовикам це сподобалось.
І півроку тому мене знову забрали, на цей раз із сином.
Вимагають 120 тисяч карбованців золотом.
А де їх взяти?
Кляті червоні вже все в мене вициганили.
Місяців три ми з сином відсиділи у камері №12.
А потім перевезли сюди.
Сказали: “Коли даси гроші — відпустимо тебе і сина”. Навіть не знаю, що робити.
Дружина має незначну кількість коштовностей.
Ну, віддам їх.
По-перше, їх вартість не відповідає тій сумі, яку я маю сплатити, а по-друге, на що жити далі?

— Ви були у дванадцятій камері? — перепитав я.

— Так.
Вона була настільки заповнена людьми, що більшість в’язнів змушена була весь час стояти.
У кутках камери в’язні влаштували місця для старих і хворих, інші — спали по черзі.
Кожний отримував на добу 200 грамів глевкого хліба, 300 грамів солоної риби і 400 грамів води.
Від перевтоми і голоду люди часто непритомніли.
1 якщо вони не піднімалися, помирали на місці.
Допомогти їм ніхто не міг, бо всі були вкрай знесилені.
Всього ж у камері знаходилось майже вісімдесят ув’язнених.

— І я нарахував стільки ж.

Він здивовано подивився на мене:

— Не зрозумів, і ви були в цій камері?

— Ну, у сусідній, тринадцятій.
Коли караульні роздавали вам хліб, вас лічили.
Так я взнав про кількість в’язнів.

— Так, так, — закивав головою Калантаров. — Зрозуміло. — Він прикрив долонями обличчя і сказав: — Кінця краю не видно бідам людей.
Указ “Сьоме серпня” винищить нас усіх...

— Вперше чую про такий указ.
А про що він?

— Не питай.
Усі думки комуністів — прокляття Аллаху — спрямовані лише на одне: як витонченіше принизити гідність людини, а потім її знищити.
"Сьоме серпня” — ще один винахід з цього приводу.
Хай вони будуть прокляті.

— Заспокойся, — спробував підбадьорити співрозмовника.

— Хіба можна заспокоїтися, — вибухнув він, — коли я бачив, як розстрілюють невинних людей.
А чим завинили діти?
Хіба вони розкрадали державне майно?
За що їх прирікали на смерть?

— Їм уже не допоможеш.
Думай про свого сина.

Він замовк.
Можливо, дійсно почав думати про свою родину.
У скрутні хвилини кожний з нас подумки звертався до своїх близьких: чи дають собі раду без нього?
Не знаю, як хто, але коли я згадував дружину і дітей, — туга так стискала лещатами серце, що було боляче дихати.
І сховатися від цих думок було неможливо.
Але потрібно було гідно боротися за своє виживання, не давати ніяких підстав для зловтіху більшовикам.
Попри все я вірив, що побачу свою Батьківщину вільною і зустрінусь із сім’єю, і ще прийдуть до нас щасливі дні.

Голос Калантарова повернув мене у дійсність:

— 7 серпня 1932 року уряд прийняв указ, згідно з яким особи, які завдали збитків державного майна несуть покарання, як зрадники батьківщини і вороги народу.
Виконання указу доручили ГПУ, яке і розпочало каральну акцію проти народу.
Карали всіх: від малого до великого: за крадіжку худоби і збирання колосків біля дороги; за те, що мав золоті і срібні вироби...
У людей забирали все, навіть право на життя.

Я був згодний з ним.
Комуністичний уряд наводив порядок на свій лад.
Але таке ставлення до власного народу не можна було назвати “порядком” — йшло планомірне винищення усього: від власної думки до власного майна.

Цілих тринадцять місяців я перебуваю за ґратами.
Вже старійшина.
Тому мені відвели найкраще місце — дерев’яну тахту.
