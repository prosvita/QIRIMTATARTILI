## СИБІРСЬКА ВИРАЗКА

По всій країні панують погрози і занепокоєння.
Усі позбавлені спокою, серце кожного пронизано страхом і сумнівами.
Сумніви просочилися скрізь, вони почали розділяти родини - дружину з чоловіком, батька з сином.
А вітер тривоги все посилювався.

Одного дня я побачив в учительській викладача, який сидів за столом і поволі гортав екзаменаційні листки, але думками він був десь далеко.

— Друже, в тебе щось сталося? — спитав я.

Він нібито чекав на моє питання, кинув бумаги на стіл, трохи нагнувся назад та голосом, який ніби жалівся промовив:
— За мною почали стежити, Бекторе, - сказав.

Я нічого не відповів, та й що я міг сказати про це?
Але ж  спілкуємося, тому слід було щось сказати.

— Ти впевнений?
Коли за тобою почали стежити?

— Звичайно, впевнений, — сказав він. — Переслідують три дні.
Чому стежать, що їм потрібно від мене?
%Скажи, Бекторе, крім того, що я вчений, у чому моя вина? — він підвищив голос. — Хiба я не готую студентів так, як цього хочуть вони?
Що ще мені робити?
Мене не звинуватити в тому, що я протурецький, в мене немає такої вини, я цього ніколи не визнаю.

— Заспокойся, мій друже, не треба, щоб нас хтось почув, — відповів я.

— Ти правий, Бекторе, обережність не завадить.
В мене нікого нема, якщо б не будо такого друга, як ти, що би я робив.
Брата депортували до Сибіру.
Він ні в чому не винний, нема на ньому жодного гріха.
Чому так зробили?
Через те, що він вчений?
Може вже й помер.
І мене те саме чекає.
Усім серцем відчуваю це.

Одного дня, коли прийшов до школи мені повідомили, що мій друг захворів.
Треба було поїхати, спитатись про самопочуття, але я боявся, в нього дуже страшне захворювання — потрапив під нагляд ГПУ.
Все ж таки вирішив поїхати до нього.
І яке ж було моє здивування, коли я побачив його здоровим, але він був дуже сердитий і уникав розмов на будь-які теми.
Коли розмова зайшла про науку, двері відчинилися і до кімнати, де ми знаходились, увійшла гарна російська дівчина.
ЇЇ густе чорне волосся спадало на плечі.
У неї все було гарним, лише погляд був  дуже холодним.
Їй було двадцять п'ять років, вона дуже вільно спілкується, збоку здається, що стосунки з моїм другом у неї досить близькі, коли вона пішла на кухню щоб заварити нам чай, я запитально подивився на друга.

— Медсестра, — сказав він. — Насилу приставили до мене.

Звісно, нема такого, що не зробило б ГПУ.
Наспіх випивши чай, я потягнувся до дверей.

Друг йшов за мною, аби провести до дверей, в якусь мить він нахилився до мого вуха:

— Вона шпигунка, - прошепотів він. - Будь уважним.
Якби ти знав, як мені страшно.

Не дивлячись на те, що пройшли місяці, мій друг до школи не повернувся.
Та одного разу колеги, відізвавши мене убік, повідомили, що туркменський вчений тяжко захворів.
Вони знали, що я був його найближчим другом, тому в цих словах був сенс.
„Піди, провідай його, — сказали вони. — Передай вітання від нас”.
Я пішов, друг дійсно важко хворів, час від часу в нього з рота текла кров.
Але він дуже зрадів, коли побачив мене.
Палко потис мою руку, і раптом заплакав.
%Тримаючи його долоні, що палали наче вогонь, у своїх, я намагався його втішати.
Він похитав головою, не підіймаючи її з подушки:

— Від цієї хвороби немає спасіння, це сибірська язва, — сказав він, і, наче втративши надію, заплющив очі.
Розумієш?
Отруївся.
Церез цю жінку мене отруїли.
Тихо та непомітно.

Розумію.
Ця людина була однією із жертв режиму, при ньому не було ніякого значення щодо думок ні вчених, ні жодної іншої людини.

Через три дні товариш помер.
%Незважаючи на заборону релігійних обрядів, зробили невелику церемонiю поховання.
Бідний мій друг, зовсім схуд.
Пішов у вічність, саме тоді, коли у нього були сили для здійснення великих справ.
Можливо, там йому буде дарований спокій.
