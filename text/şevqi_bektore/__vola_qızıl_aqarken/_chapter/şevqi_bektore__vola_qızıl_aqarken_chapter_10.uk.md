## СИБІРСЬКА ВИРАЗКА

По всій країні панують погрози і занепокоєння.
Усі позбавлені спокою, серце кожного пронизано страхом і сумнівами.
Сумніви насіялися скрізь, вони розділили дружину і чоловіка, батька і сина.
А вітер тривоги все посилювався.

Одного дня я побачив в учительській викладача серед розкиданих папірів, який сидів за столом і поволі гортав екзаменаційні листки, та думками він був десь далеко.

— Друже, в тебе щось сталося? — спитав я.

Він ніби то чекав на моє питання читель здригнувся. Подивився на мене і розгубленим голосом, ледь чутно, промовив:
— За мною почали стежити, Бекторе.

Я нічого не відповів, та й що я міг сказати на це?
Кожний з нас боявся цього...Але ж слід було якось розвіяти його думки:

— Ти впевнений?
З якого часу за тобою стежать?

— Звичайно, впевнений, — сказав він. — Переслідують три дні.
Чому стежать, що їм потрібно вд мене?
Скажи, Бекторе, крім того, що я вчений, у чому моя вина? — він підвищив інтонацію. — Чи їх не влаштовує те, як я готую студентів?
Що ж мені робити?
Я не винен, що тюрколог. Хіба це провина?

Я відповів:

— Заспокойся, мій друже.
Не привертай до нас уваги.

— Ти правий, Бекторе.
Обережність не завадить.
Але що мені робити?
Навіть немає з ким порадитись.
Брата вислали до Сибіру.
А він же вчений!
За що?
Може вже й помер.
І мене те саме чекає.
Усім серцем відчуваю це...

Через декілька днів у школі мені повідомили, що мій друг захворів.
Поїхав до нього додому.
І яке ж було моє здивування, коли я побачив його здоровим!
Він був дуже сердитий і уникав розмов на будь-які теми.
Двері відчинилися і до кімнати, де ми знаходились, увійшла росіянка.
У неї все було гарним: і обличчя, і чорне довге волосся, і струнка фігура, все, окрім холодних очей і пильного погляду.
Вона привіталась і пішла на кухню готувати чай.
Я запитально подивився на друга.

— Медсестра, — пояснив він. — ГПУ приставило.

Після цього пояснення я потягнувся до дверей.
Мій друг провів мене і прошепотів на вухо:

— Вона шпигунка.
Будь уважним.
Якби ти знав, як мені страшно.

Пройшло декілька місяців.
Мій друг звістки не подавав.
Та одного разу колеги повідомили, що туркменський вчений тяжко захворів. „Піди, провідай його, — порадили вони. — Передай вітання від нас”. Я пішов.
Мого друга було важко впізнати: він дуже схуд, з рота сочилася кров.
Але він зрадів, коли побачив мене.
Міцно потис руку.
Я здивувався, що його долоня така гаряча.
І раптом він заплакав.
Я заходився його втішати.
Він заперечливо похитав головою:

— Від цієї хвороби немає спасіння — сибірська язва.
Розумієш, мене отруїли.
І зробила це та жінка.
Тиха і непомітна.

Через три дні після моїх відвідин наш товариш помер.
Незважаючи на заборону релігійних обрядів, зробили невелике поховання.
Бідний друг пішов у вічність, коли у нього було багато сил і бажання для здійснення великих справ.
Можливо, там йому буде даровано спокій.
