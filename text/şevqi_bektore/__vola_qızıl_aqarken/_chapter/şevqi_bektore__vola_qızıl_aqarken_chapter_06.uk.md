## ЗА ЩО МИ БОРОЛИСЯ?

В Росії кожного дня тисячі людей вмирають від голоду.
(!)Невже ми маємо боротися на два фронти: проти наступів більшовизму і голоду.
(!)Заради своєї Вітчизни людина здатна перенести все, та найстрашнішою виявляється смерть від голоду.
Вулиці заповнились безробітними людьми та злодіями.
Безробітним залишився і я.
Аби звести кінці з кінцями, змушений був продавати речі з дому.
Але і вони скінчились.
У цей час надійшло повідомлення про вбивство 26 бакинських комісарів в Каракумських степах Туркменистану.
Це зробили меньшовики.
Після цього протиріччя між більшовиками і меншовиками те більш загострились.

Ленін пообіцяв народу дати землю і свободу, захопив владу, але обіцянок своїх не виконав.
Коли люди зрозуміли, що їх ошукали, було вже пізно.
Мільйони людей, які повірили у прапор пролетарської диктатури, були зломлені, посаджені до в’язниць, розстріляні.
Селян, яким обіцяли хліб і землю, насильно загонили до колгоспів.
Двохсотмільйонна Росія зайшла у глухий кут.
з якого виходу не було.
І кожний питав себе: "За що боролися?
За що боремось?”

Не знаю, що потрібно вдіяти аби подолати безробіття і безгрошів’я.
Проте таке важке становище не вилинуло на мою рішучість посилити боротьбу з правлячим режимом.
Мене призначили завідуючим з навчально-виховної частини і викладачем турецької мови в технікумі для вчителів, що відкрився в Тотайкої.
Я був дуже радий наданій можливості знову займатися улюбленою справою.
Мені вдалося навіть підготувати і у 1922 році видати граматику турецької мови, 1924 року — підручник з турецького алфавіту.

Більшовики розпочали полювання за душами завтрашніх вчителів, як майбутніх пропагандистів комуністичної ідеології.
За таких обставин у технікумі важко було боротися за науку, майбутнє народу.
Порадившись з однодумцями, вирішили переїхати в Дагестан.
Зголосилися на від’їзд семеро чоловік.
Серед нас був і випускник університету в Сорбонні Едем Февзій.
Так я опинився в Темирханшурі.
В педагогічному технікумі я навчав мусульманських дітей різних національностей турецькій мові.

В 1924 році як делегат з Дагестану, брав участь в роботі з’їзду тюркологів, що проходив в Баку.
На з’їзді розглядалися проблеми, пов’язані з переходом на латинський алфавіт тюркомовних республік Радянського Союзу.
З великим ентузіазмом обговорювалась можливість прийняття латинського алфавіту, створення граматики.
Висловлювались й інші думки-побоювання: не допустять комуністи цього, не змиряться росіяни з тим, щоб велика кількість населення Росії розмовляла іншою мовою.
Так і сталось.
Поховав Кремль своєю постановою наші надії.
І знову все довелося починати спочатку.
Цього разу в Ашхабадському педагогічному технікумі, куди я переїхав на запрошення делегатів з Узбекистану і Туркменії, з якими познайомився на з’їзді тюркологів.
