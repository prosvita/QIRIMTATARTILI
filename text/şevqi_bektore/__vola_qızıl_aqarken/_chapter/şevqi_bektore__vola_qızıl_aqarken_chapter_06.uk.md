## ЗА ЩО МИ БОРОЛИСЯ?

Час, коли в Росії кожного дня тисячі людей вмирають від голоду.
Мало того, що ми маємо боротися проти тиранії більшовизму, ще треба подолати голод.
Заради своєї Вітчизни людина здатна перенести все, але голод був великою трагедією.
Вулиці заповнились безробітними людьми та злодіями.
Безробітним залишився і я.
Аби звести кінці з кінцями, змушений був продавати речі з дому.
Але все закінчується.
У цей час надійшло повідомлення про вбивство 26 бакинських комісарів в Каракумських степах Туркменистану.
Це зробили меншовики.
Після цієї події протистояння між більшовиками і меншовиками ще більш загострилось.

Ленін пообіцяв народу дати землю і свободу, захопив владу, але ні однієї своєї обіцянки не виконав.
Коли люди зрозуміли, що їх ошукали, Ленін вже встановив тоталітарний режим.
Мільйони людей, які повірили у прапор пролетарської диктатури, були зломлені, посаджені до в’язниць.
Селян, яким колись обіцяли хліб і землю, насильно загнали до колгоспів, позбавили вього, двохсотмільйонна Росія зайшла у глухий кут, відтепер неможливо було ані рушити уперед, ані повертатись назад.
У росіян було тільки одне питання: "За що ми боролися та чому боремося?”

Від безробіття і безгрошів’я не знаю що робити.
Проте, таке важке становище не вплинуло на мою рішучість вести боротьбу, вона навпаки посилилась.
У цей час мене призначили завідуючим з навчально-виховної частини і викладачем турецької мови в технікумі для вчителів, що відкрився в Тотайкої.
Я був дуже радий наданій можливості знову працювати.
З завзяттям взявся за роботу.
Ситуація покращилась.
Мені вдалося навіть підготувати і видати у 1922 році граматику кримськотатарської мови, 1924 року — підручник з турецького алфавіту.

У цей час більшовики посилювали тиск, діяти інтелігенції стало складніше.
Адже, більшовики перш за все розпочали полювання за душами майбутніх вчителів, наш технікум обрали як центр, де вони розпочали діяльність залучення до пропагандистів комуністичної ідеології.
За таких обставин важко було боротися за науку та майбутнє народу.
Щоб працювати ще більше треба було кудись йти.
Нарешті, вирішив, треба їхати в Дагестан.
Серед нас був і випускник університету в Сорбонні Едем Февзій, загалом нас було семеро.
Я вестиму уроки з мови у педагогічному технікумі Темірхан-Шурі.
За нову роботу я взявся з інтересом та вірою.
Можливість навчати мусульманських дітей різних національностей турецькій мові надає людині впевненості.

В 1924 році як делегат з Дагестану, брав участь в роботі з’їзду тюркологів, що проходив в Баку.
З’їзд було зібрано з метою підготовки переходу на латинський алфавіт тюркомовних республік Радянського Союзу. 
Я теж приєднався до пропозиції прийняття латинського алфавіту та створення граматики.
Але і цю організацію одного дня комуністи зламають, я в цьому був впевнений.
Росіяни, звісно, не допустять пробудження мас та будуть намагатися зробити так, щоб говорили на одній мові,  вони не дадуть згуртуватися.
Трохи поділився своїми думками з товаришами з делегації.
З’їзд у Баку для нас закінчився з надіями на успіх, але, через деякий час, Кремль зумів цей успіх зламати новим указом.

% В Дагестані жодна нацiя не буде спілкуватися та вчити на обраній тюркській мові, всі нації мали писати та розмовляти своєю мовою.
Замислився, що буду робити проти цього рішення.
Після цього яка користь від того, що я залишусь в Дагестані?
Усі мої зусилля були марні.

Товариші в комітеті освіти Туркменістану зустріли мене з радісттю.
% Саме на курултаї у Баку узбекські та туркменські делегати, з якими я познайомився там, сказали, що хочуть бачити мене серед них.
Почав працювати завідуючім з навчальної частини і вчителем турецької мови у Ашхабадському педагогічному технікумі.
