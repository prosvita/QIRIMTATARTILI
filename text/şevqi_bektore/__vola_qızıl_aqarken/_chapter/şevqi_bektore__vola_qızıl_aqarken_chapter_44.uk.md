## НАСТУП КОМУНІСТІВ НА МИР

З початком корейської війни посилилась пропаганда Комуністичної партії.
Військові підрозділи китайських добровольців на чолі російських офіцерів були відправлені в Корею.
Совіти знову не втрималися і почали нав’язувати світові власну зовнішню політику.
Свою агресивність вони прикривали лозунгом: „Що робити Америці в Кореї?” Цим самим намагались спрямувати вимогу антивоєнних демонстрацій проти США.
Совіти приховували від свого народу вимоги ООН про негайне припинення військових дій з боку СРСР, натомість в усьому звинувачували Америку.

Ця пропаганда дійшла і до нас.
Нам розповідали, що американці знущаються над полоненими, мирними жителями, тому Радянський Союз мусить захищати права і свободи поневолених корейців.

Ми не вірили цій нісенітниці.
Радянський Союз — і тільки він — являє загрозу миру на планеті.

Наприкінці війни у Кореї комуністи почали нову пропагандистську кампанію: „Мир в усьому світі”. Ми розцінили це, як підготовку до нових воєнних походів, як нову політику війни.
Народ втомився від висилок, переслідувань.
В решті-решт він хоче пожити у нормальних, людських умовах.

Один старий комуніст (партійний стаж його налічував тридцять п’ять років) якось поділився зі мною:

— У Москві підготували листівку із гаслом „Мир в усьому світі”. Цю листівку примушували підписувати всіх.
Це робилося для того, аби виправдати загарбницькі наміри уряду.
Мовляв, це не ми, — народ прагне миру.
Дехто вірить у це і йде вмирати за інтереси брехливої купки кремлівських зайд.

Цей комуніст говорив правду: такий суспільний лад, як комунізм, не може існувати без війн, або таких соціальних потрясінь, як революції.
Комуністи завжди закликають до боротьби і перемог, а це досягається лише війнами і великими жертвами.
