## ЗАГАЛЬНА АМНІСТІЯ

Радянський уряд, щоб улаштувати чергову показуху для своїх громадян і народів усього світу, у березні 1954 року оголосив загальну амністію.
Це був ще більш гучний в порівнянні з попередніми закон.
Як стало відомо політичним ув’язненим, закон поширюється на засуджених на п’ять років, гарантує їм попереднє місце роботи.

Цим Маленков хотів підняти себе в очах російського народу.
Під цю амністію потрапив і я.
Тільки через те, що мене засудили не до п’яти років, а до довічного виселення в Сибір, мені не видали “чистого” паспорту.
Через те, що в мене в Росії нікого не було і нікуди було поїхати, я вирішив залишитися у Великій Мурті.
 На моє переконання, жоден куточок Росії нічим не відрізнявся від Сибіру.
З одного боку, за вісім років я вже адаптувався до клімату цього селища.
А з другого — вік добігав до сьомого десятка.
Я практично втратив усіляку надію повернутися на батьківщину.
% Якщо мені дозволять повернутися до батьківщини, я буду вважати це дивом. 

Незабаром після загальної амністії знову почали розглядатися старі судові справи.
По закінченні обговорень багатьох людей виправдали.
Маленков виявляв ретельність, намагаючись виправити допущене в той період беззаконня і виправдати страждання безвинних людей.

У жовтні я одержав запрошення з КДБ Красноярської області.
Для повторного розгляду моєї справи мене викликали на допит.
Підсумки нового розслідування могли кардинально змінити моє майбутнє.
Тому я з нетерпінням чекав цього дня.

Допит проводив шеф Красноярського КДБ.
Не встиг я ввійти в кабінет, як він без усяких пояснень почав допитувати:

— Відкіля родом?

— За походженням я турок.

— Коли і з якою метою приїхав у Радянську Росію?

— У 1918 році приїхав як вчитель.

— На який термін ти засуджений і за що?

— Мені присудили десять років.
Але мене продовжують утримувати як злочинця двадцять п'ять років.

Він подивився на мене з подивом:

— Так!
А чому?

Я з посмішкою відповів:

— Чому?
Тому, що не хочете відпускати мене.

Така відповідь розлютила його.
Обличчя в нього злегка почервоніло.
Він моргнув, потім підвищив голос:

— Бекторе, я підписую протокол.
Якщо сказане тобою виявиться правдою, без сумнівів, будеш виправданий.

% Серед шерифів, яких я зустрічав за ці всі роки, такого м'якого я ще не бачив.
 І знову у моїй душі зажевріла надія.

— Товаришу начальник, невже це можливо?

Начальник не відповів.
Лише злегка посміхнувся.
В цей час я знову запитав:

— Що буде, якщо мене виправдають?

Піднявши брови, він поцікавився:

— Що ти маєш на увазі?

— Чи зможете ви мені повернути двадцять п’ять років мого життя, які я провів тут у як в’язень?
Тому навіть якщо мене виправдають, я не скажу спасибі...

 — Ти занадто багато патякаєш! - він закричав.

— Хіба говорити правду вважається марнослів’ям?

— Я сказав, припини патякати!

% За стільки років в мене стільки емоцій назбиралось.
Я стільки років мовчав, і що стримати себе вже не міг:

— Я подякую лише тоді, коли Радянська держава виправдає мене і дозволить, хоч на старості виїхати на батьківщину до родини.

Я говорив це для того, аби вивідати, що ж насправді думає начальник.
Він уважно подивився на мене:

— Чому ти хочеш їхати в Туреччину?

— Бо там вільна земля,- відповід. - І там моя родина.
У поневіряннях я постарів.
Тут, у Росії, немає нікого.
Потім...

Я перевів подих.
Від хвилювання в мене пересихало в горлі.
Вдихнувши повітря, я продовжив:

— І потім... я не хочу вмерти в чужій для мене країні.

Начальнику не сподобалися слова «у цій чужій для мене країні».

— Ти коли-небудь візьмешся за розум? - сказав.- Ти гадаєш, у Туреччині рай?
Хіба ти не чув, що там люди вмирають від голоду?

— Насамперед Туреччина — моя Батьківщина.
І я не вірю жодному вашому слову.

Погляд його був дуже суворим:

— Дарма ти хочеш їхати в Туреччину.
До того ж, як тільки туди ступить твоя нога, тебе затримають і кинуть у в’язницю.


Я не думаю, що зі мною погано обійдуться.

Цього разу начальник розсердився не на жарт і закричав:

— Як ти смієш про це говорити?
Хіба не розумієш, де знаходишся?
Тюрма тебе не навчить і за сто років.
Ти заслуговуєш вищої міри покарання — розстрілу.

Після цих слів він вилаявся і замовк.
Я вів себе спокійно, начебто нічого не трапилося.
Ніби навпроти сидів не російський офіцер.

— Начальнику, — звернувся я до нього, — з вашого дозволу я хочу у вас дещо спитати.

Він насторожено глянув на мене, потім дозволив:

— Ну, запитуйте.

— Чому ви допускаєте, що в Туреччині мене заарештують?

— Чому? Туреччина — наш найбільший ворог, от чому.

— Дві держави можуть ворогувати між собою.
Це окрема тема.
Я...

Начальник спочатку здивувався.
І несподівано перебив мене:

— Займемося твоєю справою. Інше не залежить ні від тебе, ні від мене.
Це по-перше, а по-друге — ти занадто багато говорив. Досить!

Я посміхнувся.

— Більше в мене запитань немає.

Він подумав, що я не замовкну, тому почав розмову сам.

— Виходить, будь що буде, але в Туреччину виїхати тобі хочеться, чи не так?

— Звичайно.

— Але потім ти дуже пошкодуєш.

— Я не думаю про це.

Він помовчав трохи, а потім виніс рішення:
— Добре. Я доповім в Москву про нашу розмову, напишу про те, що ти наполягаєш на від’їзді в Туреччину, і навіть про те, що дуже нудьгуєш по ворожій нам країні.
Тут уже твоя справа закінчена, можеш йти.

Я радісно і з надією залишав КДБ.
Та коли через шість місяців я отримав з Ташкентського посольства повідомлення про відхилення мого прохання, я зрозумів, що і цього разу доля обійшла мене...
