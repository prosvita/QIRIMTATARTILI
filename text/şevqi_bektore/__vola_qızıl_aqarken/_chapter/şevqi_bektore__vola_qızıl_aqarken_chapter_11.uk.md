%## СИН НЕ ВІДПОВІДАЄ ЗА БАТЬКА 

Всі, від малого до великого, під наглядом.
Більшовики цю роботу упорядкували настільки, що привели до стану системи.
Спочатку почали вводити в ужиток таку річ, як анкетування.

Якось увечері прийшовши додому я готувався до завтрашніх занять.
В той вечір мій молодший син був якийсь боязкий.
Він ходив до дитячого садка.

Знайшовши хвилинку дитина потроху до мене підійшла та каже у вухо:

— Тату, сьогодні у дитячому садку мене примусили заповнити анкету.
А потім тихесенько спитали: "Твої татусь та мати вірять у Аллаха?"
Сказав, що не вірять.
Тату, я вірно відповів?
І мої друзі, Микола та Таня, теж так сказали.

Яку я міг дати відповідь.
Чи можна питати такі речі у п’ятирічної дитині?
Це не по совісті.
%Якби він сказав: „Так, вірять”, то сам не знаючи, пiдготував би для нас жахливий кiнець.
Комуністичний режим таким чином боровся з релігією.
%Цей тиск змусив брехати ні в чому не винних людей.
Навкруги немає демократії, а терор лише посилюється.

Наш маленький син врятував нас.
Я спробував посміхнутись:

— Сину, ти вірно відповів.
Так, але ж ти віриш в Аллаха?

— Звичайно, тату, вірю.

— Молодець, синку.

Дитина, задоволена тим, що сказала сама та моїми словами, почала гратися.
Коли він підійшов до іграшок — у нього з голови одразу вивітрилось все, про що ми розмовляли миттю раніше.
А я все думав, тому що хотів, щоб діти продовжували вірити в Бога, щоб вони були пов'язані зі своєю релігією, а ще хотів зрозуміти які прегради для цього можуть зробити комуністи.
%Більшовики, які прагнули за будь-яку ціну послабити взаємостосунки між батьками і дітьми, стосунки всередині родини, вважали, що вірити у Бога — це великий злочин, тому що вони заперечували наявність релігії та Аллаха.

Прапороносцем ідеї заперечення Бога був Ленін.
%“Релігія — опіум для народу.
Не Бог створив людей.
%Люди створили Бога”, — так кажучи, він намагався знищити духовні сподівання.
%“Релігія, держава і влада, що спирається на власність, є насильством.
Не ми створили це насильство.
%Це вигадав клас багатіїв.
Цей клас придумав релігію, аби мати можливість експлуатувати клас пролетаріату, як рабів, придумав Бога, придумав пророків, властителів, ханів, беїв, заради своїх інтересів придумав ідеї сім’ї, власності, батьківщини, совісті, людськості, народу, таким чином захищають владу, яка була в їх руках.
Ми не маємо справи з насильством і не хочемо насильства.
Визнаємо, що зараз радянська держава, є, без сумніву, державою насильства.
Проте радянська держава сьогодні є необхідною тимчасовою державою.
Бо вона єдина в історії та в усьому світі пролетарська держава.
Її оточують капіталістичні держави.
А для захисту від них ми потребуємо держави і армії.
Після побудови на землі безкласової комуністичної держави, необхідність у державі відпаде, і світ перетвориться на рай, після цього клас пролетаріату житиме вільно і щасливо.
Заради цього сьогодні ми маємо перебороти багато труднощів і нестатків”.

Ленін та інші більшовицькі лідери займалися пропагандою безглуздих, нелогічних, беззмістовних виступів та ідей.
%Висунули лозунг: “Син не відповідає за батька ”.
%Ленін висунув цi думки, а потім всі комуністи одноголосно підтримали його.
Незважаючи на це, в анкетах, які використовували для з’ясування особистості людини, головними питаннями були ті, які стосувалися її рідних.
Через анкети ГПУ, в більшості випадків, збирали необхідну для них інформацію.