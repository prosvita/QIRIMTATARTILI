## İKÂYELER

### YAŞLIĞIMNIÑ HATASI

Kunlerniñ birinde yölum Kerç tarafqa tüşti. Bu syefer trenge çipte aldım. Tren aqşam kete, butün gece yürip tamam saba şeerge barıp çıqacaqman. Başta soysopnen, soñra dost-eşlernen korüşecem ve bu korüşüvler maña nasıldır teessuratlar bağışlaycağına emin edim.

"Çoq yaşağandan sorama, çoq yürgenden sora", dep nafile aytılmağan, çünki yölda çeşit adamlarnı rastketiresiñ, laf-söz etip myeraqlı adisye ve vaqialarnıñ şaatı ölasıñ, kâde-bir yölda türlü taqdirli qaramanlarnıñ öbrazları yaratıla. Şu anda belli rusiye yazıcısı, ikâye ve roman üstası İ.S. Turgenevniñ bir kelimyesi aqlıma tüşti: "İç bir türlü maqsatsız yolğa, yani syeyaatqa çıqaman, istegen yerimde toqtayman, eger de goñlümde yañı insanlar kormyek istegi peyda ölsa, deral syeyaatımnı devam ettiremyen", dep yaza o. Myen de öña öşap, yürmyege, kezmyege, syeyaattan yañı teessuratlar almağa syevem, yol maña ilham bağışlay, desyem yañlış ölmaz.

Er vaqıt qısmyetiñ yürmyey, ebet. Öyle sırası kele ki, yöluñda diqqatqa lâyıq iç bir adisye rastkelmyey, amma kâde-bir ğayet myeraqlı, taaciplendirici, özüne celp etken çeşit taliyli insanlar rastkelip, sımaları hatrañda müürlenip qala. Vaqıt ketken sayın, ölarğa bazanıp ikâye myevzuları qafañda doğıp, qalem tepretmyege siltem bere. YOlğa çıqsam, çoq şey almayman: cep defteri, yazmağa qalem er vaqıt çantamda azır tura, nasıldır ümüt ışqı myenim qalbimde yaşap, yölumnı yarıqlatıp tura. Bu syefer de boyle duyğu müstesna degil edi.

Saatke baqtım, ketecek vaqtım yaqınlaşa, yarım saat aldın trenge minmyek içün azırlanıp çıqtım, o koçecek yerge barğanda bayağı adam toplanğan, bir nazarnen turğanlarnı közden keçirdim, kozümye kimsye ilişmyedi. Keyfim bozuldı. Ya myen yürgen adamım da, alışqan nazardiqqatım myeraqlı adamnı tez syeçip ala.

Trenge mindim, yerim aşada, adam çoq degil, yerler boş, yölda çıqıp epsi yerler ille tolar, çünki keçken syefer koylerden adamlar minip, çuval, syepetlernen, çantalarnen epsi boşluqnı zapt ettiler, köylüler Kerçke özleriniñ mahsulatlarını satmağa keteler, tren ölarğa pek uyğun kele, sabadan tüşip bazarda şey satalar, soñ kun boyu qazanğan aqçalarına kerek şeylerini alıp, kene şu trenge minip evlerine qaytalar. Trende yürgen adamlarnıñ çoqusı bizim milletten. Ölarnıñ sımalarından belli: çırayları qaçıq, közleriniñ tüpleri öülğan, raatsız, yaş ölsalar da, endi betlerine burüşik tüşken, çekişken, horlanğan millet olğanı korülip tura, qolları topraqta çalışıp, qurıp, qatıp, berçeyip qalğan. Qarşımda yaş qadın, 8—10 yaşında oğlan balasınen bazarğa süt mahsulatları alıp kete, çette esli-başlı qazaq adamı yerleşip ötura, yaş qadınğa balası:

— Qoluñızğa, anam, bir yımşatqan yağ, krem sürtmyediñizmi? Qollarıñıznı cebiñizge qoyıñız — dep ana tilimizde ayta.

Yaş qadın, ğarip, ütanğanından qollarını qayda saqlamağa bilmyey. Şu yerde öturğan banağı qazaq adamı lafnı eşitip:

— Oğlum, syen ne içün anañnıñ ellerinden ütanasıñ? Ölarnı iç de yaşırmasın! Ömür boyu çalışqan, emyekte pişkinleşip, hızmyetten qatıp, qurıp qalğan elleri insanlarda sayğı-ürmyet, ğurur doğura bile, — dep yerinden turıp balanıñ başını sıypadı da, anasına baqıp:

— Siz adiy, sade, çoq çalışqan qadınsız, işkir ellerden uyalmaq ve çekinmyek ölmaz, — dep yerine barıp öturdı.

Myenim yanımda kupede boş yer tura, kim kelir eken, dep bayağı öylarğa daldım. Niayet, tren yerinden koçti, ananen bala boldurğanlar, ğaliba, öturğan yerlerinde yaslandılar, çünki üzaq yol, ölar butün kun ayaq üstünde turıp penir, sarıyağ, irimçik, qaymaq satacaqlar, erte turıp, er şeyni azırlağanlar, yörulğanlar, laf-söz etmyege çareleri yoq.

Şu yerde "Yıldız" myecmuasını alıp, basılğan ikâyelerni oqup başladım. Ket-kete qaranlıq tüşti, soñ-ra kokte yıldızlar çıqıp, öynaşıp başladı. Ay da bir kereden alqa kibi ölıp, yıldızlar arasından çıqtı. Tren nevbetçisi çiptelerni teşkerdi, bir-eki saat yürgen tren, ne yerdedir, birden toqtadı. Konduktor qadın 10 daqqa turacağımıznı beyan etti. Şu duraqta 45—50 yaşlarında bir qadın minip, yanıma öturdı. Yarım saat keçer-keçmyez konduktor qomşumdan çipte sorağanda, önıñ Kerçke baracağını añladım. Ne içündir, ayaqdaşımnıñ çırayı solğun, közleri sönükken, daa yaş civan olğanına baqmadan, guzel yüzüni teren burüşikler qaplap başlağan, em de ömürden boldurğan, taqdirden bezgen, sanki bir çoq ayat sınavlarından keçken adamnı añdıra. Oquğan myecmuamnı çetke qoyıp, bayağı vaqıt indemyeyip öturdıq, başqa yolcular vagonda domina, karta, santraç öynap eglene ediler, başqaları laf-söz, subetleşip öturalar, kitap, gazeta oquylar, adamlar er biri bir şeynen myeşğul.

Tek ekimiz sukünet içinde ağızımızğa suv alğan kibi, qulağı kesilgen tanaday öturamız. O çantasından şişenen suv çıqarıp qazaqqa, maña müracaat etti:

— Suv içesizmi? — dedi.

Myen suv içmyek istemyesyem de, laf etmyek maqsadınen filcanımnı üzattım.

— Siz, ğaliba, tatarsız? — dedim myen. O zornen kulümsirep:

— Adım Anife, tanış ölayıq, — dedi. — Myen sizni qazaqqa öşattım, bağışlañız, bizim halqqa beñzemyeysiz, — dep koküs keçirdi. Tanışqan soñ üfaq masa üstüne çantamdan qaşqaval, pişirilgen kesyek etler, ötmyek çıqardım. Şay degence, konduktor bizge sıcaq çay teklif etti, myen deral parasını berip ekimizge çay sımarış yaptım.

— Buyürıñız, Anife, aşañız, içiñiz, bir korgen tanış, eki korgen biliş, — dep, önı sıylamağa aşıqtım. O, ne içündir, başta ütandı, aşamay öturdı, önıñ bir-eki qurabiyesi bar edi. Myen pişken yımırta da çıqardım.

— Siz yahşı azırlanıp çıqqansız, myen isye aşıqıp, çabik yolğa atlandım, aşayt almağa qadır ölmadım! — dedi o.

— Ütanmañız, Anife, myen de sizge qoy soyıp, qolaba tizgenim yoq, olğanını örtağa çıqardım.

Qarşımda turğan 8—10 yaşında balağa da bir-eki yahşı konfetlerden berdim, çünki o da kozüni açıp bizim masağa tamşanıp baqa edi, anası öturğan yerinde yuqlay.

— Anife, siz Kerçke nasıl işnen ketesiz? Myen anda soylarıma müsafirlikke ketem, — dep lafnı devam ettirmyek içün soradım. Yöldaşım, ne içündir sualni eşitkende birden tilini coyğan adam kibi qatıp qaldı, bayağı indemyey öturdı, vagonnıñ tonuq yarığında önıñ közlerinde yaş tamçıları peyda olğanını esledim. Yerimden atılıp turıp, ömuzlarından quçaqlap:

— Bağışlañız, myen ğaliba, canıñıznı ağırttım, sualim qalbiñizge qattı tiysye kerek, — dedim.

— Yoq-yoq, Saniye, myenim taliyim bir facialı taqdir, butün ayatımnı özüm yañlış yapıp kul-parça ettim, çünki ana-baba sözüne qulaq asmağan evlât ömür billâ abınıp-sürünip yüre eken, qaar-qasyevetten başım çıqmay, azaplar içinde çekişem. Yaşlığımnıñ hatasını ölgence çekecegim, şimdi apshanege ketem, dünyada yekâne quvnağım, oğlum afyon qurbanı ölıp erkinlikniñ zerresini, anda demir parmaqlıqlar artında, çekip ötura. Endi bir şey aytmaq faydasız, insan özozüne yapqanday kimsye yapmay. Alla maña tek kuç-qudret bersin, aqıldan şaşırtmasın. Myen sizge tevbe etsyem ölur edi, — dep Anife kozyaşlarını sürtti.

— İhtiyar özüñizde, aytıp boşansañız yaramay ölmaz, gece üzun, myen diñlemyege azırım, — dep önı tınçlandırdım. O bayağı vaqıt indemyey, közlerini bir noqtağa tikip öturdı, sukünet maña çoq devam etkenday koründi, myen önı aşıqtırmadım. Anife sanki dağınıq, örsyelengen fikir, hayallarını bir yerge toplay, belki tevbesinden vazgeçer, degen fikir qafamda doğdı. İhtiyar özünde, özü bile, aytsa diñlerim, aytmasa yatıp yuqlarım. Lâkin önıñ "yaşlığımnıñ hatası" degen ibaresi myeni bayağı telâşlandırdı, myeraqlandırdı. Aceba, bu yaş qadın ömründe nasıl ve ne qadar hatalar yapqan eken? Önıñ ailesi kimlerden ibaret? Ne içün ömürden ümütini üzgen ve ne syebepten? Doğrusını aytsam, ömürde bu qadar sönük, çeresinde tebessüm ölmağan insan rastketirmyedim. Eger ikâyesini aytmağa cürat etsye, iç sualler bermyem, qafasında fikirlerini bolmyem, ne aytsa, özü aytsın, tek sabırnen diñlerim dep, pencereden baqtım.

Tren ep kete, em büyük tezliknen, tamam yarı gece, örtalıq çım-çırt, tek bazı erkekler tamburğa çıqıp tütün içeler, yavaştan eki-üç adam toplanıp subetleşeler. Qarşıdaki bala konfetlerni aşap, çoqtan tüşünde bir şeyler korip, kulümsirep, ğam-qasyevetsiz yuqlay, anası nasıl yattı, kozüni bile açmadı, qattı qaldı. Vagonda bugün adam çoq degil edi, öyle kunler öla, ine taşlamağa yer ölmay. Myen sabırsızlıqnen yöldaşımnıñ ikâyesini bekleyim, ğaliba fikir-tüşüncelerini bir yerge toplay, ögümizde üzun-üzadiye gece.

Kim bile, goñlünde nasıl duyğularnen yaşay? Byelki bu kunge qadar kimsyege beyan etmyegen sırlarını aşkâr etecek öladır? "Qalıbına baqma, qalbine baq", degen atalar sözüni hatırladım. Myen bellesyem, önıñ goñlü bir sır sandığını añdıra, sandıq kilitlengen, anahtarını yüregine yaqın tutıp, kimsyege bermyey, tek özü açsa soñ bilecekmiz. "Sabır tübü, sarı altın", ne ölsa da beklemyekten başqa çare yoq, aşıqtırmayım.

Yarım saat keçken soñ, önıñ areketlerinden aytacağını syezdim. O maña tikilip:

— Siz diñlemyege azırsızmı? Myenim ğam-keder tolu ikâyem üzun-üzadiye, belki tañğace sürer, — dep koküs keçirdi. Myen indemyey, başımnı razılıq bildirgen kibi salladım. O, bir şeyge tirelgen kibi öldı, sanki qalbinde bir duyğunen kureşe. Amma kureş çoqqa barmayıp, teessüf ki, tez bitti, myenfiy hayallarnı çetke taşlap, aytmaq, içini boşatmaq qararını qatiyen qabul etti.

— Myen sürgünlikte doğdım, Özbekistannıñ şimal tarafında. Anam, babam üfaq şeerçikte tanış ölıp evlengenler. Başta pek çekişkenler, qartbabalarım cenkte elâk olğanlar, atta resimleri bile yoq, eki bitam da sıcaq iqlimge dayanalmay terlemye, sıtmadan yaşlay bu faniy dünyanı ğurbetlikte, qarınları ötmyekke, aşqa toymay, terk etkenler. Eñ acınıqlısı şunda ki, cesyetlerini bile insan şekili komip ölamağanlar. Duvalar yapmaq, cenaze qılmaq bir yaqta tursın, bir eskiler, marlalar tapıp, acınıqlı alda ebediylik myekânına zarzornen teslim etkenler. Babam, erkek adam, içten ğamını bitire edi, anam bizge kozyaş tökip çoq kereler ayta turğan. Anam, babam yaşlay öksüz qalğanlar, ölar ailede büyükleri olğanlar, kuçük qardaşları çölde ağır hızmyetten, pamuq çapalağan vaqıtta suvsap, şu yerde suv aqqan arıqtan pusür suvnı içip, içek hastalığına oğrap ölgenler. Hastahanede ekimler bizim halqnı aslı keregi kibi baqmağanlar, ne qadar ölsye, o qadar yahşı, kimsye bir şey soramay, ilâclar da yoq eken. "Milletimiz çibin kibi ölip ketti, köyde az qaldıq, birev kimsyeniñ alını soramay, çünki er kes özü aç, yalanğaç, çıplaq, bir şey tapsa, özüne zornen yete, birevge qoparıp bermyege alı yoq, anavı hain Stalin, myezarında ökürsin, ölgen soñ bayağı yengillik öldı, lâkin birevniñ toprağında yımırta qozlamaq pek ağır şey eken, Vatansız, ana topraqtan üzaqta kun keçirmyek pek müşkül şey eken", dep anam ğarip koküs keçirip ayta edi. Anam Qırımnı pek sağına edi, ya o anda doğğan, ne qadar bala ölıp çıqsa da evlerini, bağ-bağçalarını, dağını, çoqrağını pek hatırlay turğan. Anamnıñ Qırımnı hatırlap kozyaş tökmyegen kunü ölmadı.

Ailede bir-eki bala ölıp östik, ağam myenden eki yaş büyük. Doğrusını aytsam, anam-babam cail edi, çünki ölar ana topraqta 3—4 sınıf oqup, şunen de qaldılar, ömür boyu ekisi qara hızmyette çalıştı, babam ev qurdı, anam öña qarşılamadı.

Biz, ağamnen ekimiz, rus myektebinde oqudıq, şeerimiz kiçkene, myerkezde yekâne rus myektebi bar edi, eki-üç myektep özbek tilinde edi. Elbet de, ana tilni biz pek yahşı bilemiz, cail ailede össyek bile, tilimizge syevgi, sayğı aşlap, başqa tilde laf etmyey edik, soqaqta özbekçe laf ete turğanmız, rus tilini de pek yahşı bilmyey edik, ne içün desyeñiz, ana-babam zornen laf ete ediler, bilmyege de ıntılmaylar, lâkin bizni oqutmağa aves ediler. Ağam örta myektepte yahşı oqudı, arbiy hızmyeti Rusiyeniñ suvuq Ömsk şeerinde keçti, soñra şu yaqta üzaq ölmağan Tomskte tibbiyat institutına oqumağa kirdi. Anam ve babam önıñ ekim ölacağına pek quvandılar, amma anam bir şeyden pek qorqtı — anda qalır da, maruşke alır degen fikir öña raatlıq bermyey edi. Ağam yaz titilinde qurucılıqta emyek faaliyetini devam etti, tek 15 kunge Özbekistanğa bizni sağınıp kele turğan. Kelgenden qaytqance ağamnıñ qulağına anda maruşkelerge köz atma, dep şart qoydı, ölar bizim qan-din duşmanlarımızdır, atta şiir de ezberletti:

> "Bilemyen sizlerniñ kozüñiz koktir, Kuldirmyey, ağlatqan, kunüñiz koptir".

Myen ölarda ebet, telüke doğurmay edim, çünki aytqanlarından çıqmadım, anam, ğarip: "Açsam avuçımda, yümsam yümruğımda", dey turğan. Lâkin ömür taqdiri öyle aylandırdı ki, ekisiniñ de ölümine myenim taliyim syebebçi öldı, degende, kozünden masa üstüne yaşlar tamçıladı…

"İkâyesi daa qoyu tüs alacağı belli", dep hulâsa çıqardım içimden, ağız açmam, sual de bermyem, özü ne lâyıq tapsa aytsın, içini boşatsın, goñlüni yazsın, fursattan faydalanmaq kerek, indemyey, susıp, ikâyesiniñ devamını sabırsızlıqnen bekledim.

Önıñ kozü ögünde aile faciası tasma kibi keçip ketti, ğaliba. Yaş tolu közleri qaç daqqa bir noqtağa tikilip qaldı, sanki maña ikâyesiniñ nevbetteki saifelerini açacaq. Şay dep tüşüngence, yöldaşım Anife nefesini bol alıp devam etti.

— Myen iqtisadiyatnen oğraşmağa qarar berip, bizge üzaq ölmağan Qarşı şeerinde yerleşken halq hocalığı institutınıñ muqasip-iqtisadiyatçı bolügi bar edi, vesiqalarımnı teslim ettim, imtian sınavlarından keçip student öldım, kundüzgi şubesinde tasil alıp başladım.

Anam şeerde yaşağanımnı istemyedi, qatnamaq da zor edi. Qarşı şeeri isye maña pek guzel koründi, çoq qatlı evler, çalışmağa yer, eglenmyege, kezmyege, raatlıq köşeleri bar.

Byeraber oquğan Emine degen qıznıñ evinde öturdım, anam-babam kelip şaraitnen tanış öldılar, elbet, öz eviñ degil, lâkin başqa çare yoq, yataqhanege razı ölmadılar. Myeni Emineniñ ana-babasına sımarlap, yalvarıp, rica etip qayttılar. Ev kirası almadılar, aşqasuvğa para berdim. Cümaertesi kunleri, afta sayın evimizge bardım.

Kunlerniñ birinde myennen beraber oquğan bir qız doğğan kunüne çağırdı, amma ne içündir Eminege aytmadı. Bahşış alıp baracaq öldım, o myerkezde balaban evde ötura eken. Emineniñ anası Hatice apte:

— Qızım, keç qalma, tanış ölmağan, birinci barğan yeriñ, yaşsız ebet, şeñlenmyek kerek, tek qararını qaçırma. Adresini aytsañ, Selim ağañ ile cartı arabamıznen barıp syeni alırmız, qasyevet etmye, qız balanıñ duşmanı çoq öla turğan, — dedi. Doğğan kunge bahşış, qaranfil çeçekleri koterip bardım. Kursdaşım Vasfiye myeni quçaqlap qarşılap aldı, çoq adam çağırmağan, epsi ölıp 10 kişi edik, lâkin bizim gruppadan myenden ğayrı kimsye yoq edi. Bir-eki soy-sopını, dost-eşlerini çağırğan, ana-babası evde korünmyediler, sofra zemaneviy tüste bezetilgen, çoq şey bar edi.

Vasfiye toplanğanlarnı ziyafetke davet etip: "Tek tizemniñ oğlu İsmyet şimdi kelmyek kerek", degende, qapıdan:

— Mına syelâm aleyküm, myen de keldim alay, — dep, bir elinde syepette çeçek, qutuda bahşışı, dülber, keñ ömuzlı, üzun boylu, boğday çereli, saçı zemaneviy qırqılğan, saqal, mıyıq keterilgen, kiyingen-quşanğan oğlan kirip keldi.

— Vay, İsmyet, pek vaqtında keldiñ, bekletmyediñ, mına tanış ol, kursdaşım Anife, qalğanlarını tanıysıñ, — dedi de, yigit yanıma kelip, İsmyet, dep maña elini üzattı. Myen de, Anife, dep öña qolumnı berdim. Qolumnı qoltutuvnıñ qararını bilgen adam olğanı közge çarpa, em de "qalemden ağır şey kotermyegen", dep hulâsa çıqardım.

Doğrusını aytsam, bir korgende, yürekten üruldım, aşıq-syevda öldım, çünki örtalıqta yürgen, çöp başında öynağan qızlardan degil edim, yigitlernen yürmyedim, myen olğan dairede İsmyet kibi közge çarpqan oğlan rastkelmyedi. Maña ğayet guzel koründi, bir baqışta syevda öldım, önıñ iri, qara közleri yüregimye hanjyer kibi ürulıp, bir aqşamda myeni esir aldılar. Çevre-çette kimsyeni eslemyey edim, tek yüregim sıq-sıq ürıp, kozüm önıñ yüzüne tüşe edi. Ne ölsa öldı, bir aqşamda öldı… Yıllar keçken soñ qırq peşman öldım, amma insannı bilmyek pek qıyın eken, birinci teessuratqa o qadar aldanmaq, endi ah….çekem. Sevgi — insan kozüni qapata. Myen önıñ tek müsbet tarafını kordim, o maña sanki myelâyke koründi. O da maña farqsız baqmadı. Şu aqşam myenim kozümye yahşı etip kirdi. Myen de o yıllarda ince belli, guzel endamlı, çıdabet qoqla kibi, qırmızı yanaqlı, mavı közlü, diqqat celp etken qızlardan edim, çetten baqqanda, bir-birimizge pek kelişe edik — tek suqlanmaq mümkün. İsmyet etrafımda kobelek kibi aylandı, ayangolek, cem-cebelek ölıp bir aqşamda myelek kibi sade, işanğan, yüreginde kir ölmağan, qalbi bullür suv kibi temiz qıznı "altın balıq" kibi, özüniñ qarmağına iliştirdi. Eyi münasyebetinen başımnı aylandırdı, qaytacaq vaqtımnı bile ünuttım. Sağ ölsun, Emineniñ ana-babası özleri kelip alıp kettiler. İsmyet myeni maşinağa qadar ozğardı, eki kunden korüşüv yerini belgiledi. Añlağanıma kore, Vasfiye myeni esalet İsmyetnen tanıştırmaq içün davet etken. Qabaat özümde, o vaqıt yoq dep aytqan ölsam, boyle kul-viran olğan taqdirge oğramaz edim.

Biz onen bayağı korüşip yürdik, syevgi ateşi pek müşkül şey, kozüñ qapala, qalbiñde tek önıñ sıması tura, ne dünya, ne adamlar — bir şey korünmyey, sanki birev ögüñde perde çekken. Doğrusı, biri-birimizni begenip aile qurmağa qarar berdik. Bizim evimizge barıp anababamnen tanış öldı, lâkin anam rahmyetli iç begenmyedi, bizge kelişmyey, amma myen baracaqman, dep ölarnıñ lafına qulaq asmadım. Ağam da şu arada ekim ölıp keldi, çalışıp başladı. İsmyet evine alıp ketip ana-babasınen tanış etti, balaban ev, azbar, babası bir yerniñ reberi, İsmyet o çalışqan istisalda müendis eken, evleri, aş-suv bol-sal, bir aptesi bar, evli ayrı yaşay, anası tiş ekimi, bir qolu yağda, bir qolu balda, eşyaları da özlerine yaraşa. Ölar da öz nevbetinde ana-babama, myeni ayttırıp bardılar, başta söz kesim, yengil, ağır nişanlar yapıldı. Bizim aile bir qarar alına, taqatına kore toy yaptı, İsmyetler Qarşı şeerinde balaban aşhanede aqılğa zarar, zarapatlı, artistlerni çağırıp, er kesten üstün, artqaç ölayıq, degen kibi, nikâh-toy aqşamı yapıldı.

Bir yıl devamında ballı-qaşıq, guzel öturdıq, oğlumız öldı. İnstitutnı bitirgen soñ, qaynatam myeni muqasip etip dostu reberlik yapqan idarege işke yerleştirdi. Qaynanam cail aileden olğanım içün, myeni oğluna lâyıq kormyey edi, amma myen tabiatlı, er şey qolumdan kelgen, bala doğmaz evel ev cıyıştırmaq, çamaşır yüvmaq, aş-suv pişirmyek, çalışmaq — epsi şeyni yaptım. İsmyetnen bayramlarda barıp ana-babama hayırlay edik, toy-cıyınlarğa, doğğan kunlerge ekimiz yürdik, dost-eşleri, ömür yöldaşlarınen müsafirlikke kele turğan, deral sofra dotanıla, er şeyni pişirip, azırlap qoyam, qaynana salqın suvğa qolunı soqmay, azır aşqa, bismillâ, dep aşap-içip ötura. Kâde-bir tili de çıqa turğan, ğamsız ömürden kursip, myende yañlış qıdıra, bilmirli ölıp myeni ögütley. İsmyet isye: — Ana, vazgeç, Anifeden ille qıdırmaq ayıptır, altında ille bar, öndan isye tapmaq qıyın. Öña ilişmyeñiz, ğayet becerikli, alçaqgöñülli çiftim bar, — dey. Myen aqiqatta özümni bahtlı insan saya edim. 2—3 yıl yıldırım tezliginde, kuneşli, bulutsız ğam-kedersiz ölıp keçip ketti.

Amma ket-kete İsmyet ne içündir fena tarafqa deñişe başladı. İşten evge yel kibi çapqan adam, endi aşıqmay edi, keç kele. Başta añlamadım, sarhoş, içken adamğa beñzemyey, amma bir türlü, tabiatsız, keyfsiz öldı. Çoq tüşündim, taşındım, evge tañğa yaqın kelip başladı. Qayda ediñ, dep sorasam: "Seniñ işiñ ölmasın, erkek işine kirişmye, saña esabat bermyege alım yoq", dey. Maña iç qaba söz aytmağan adam 1—2 ay içinde bam-başqa öldı, dülber közleri sönükti, bir fikir añlamaqnıñ çaresi yoq, qıyafeti bile deñişti, tasnaq, tıraç ölıp yürgen İsmyet ürbasına bile qulaq asmay edi, lâkin myen geceleri tasalanıp, qaar etip yuqlamay başladım.

Kunlerniñ birinde qomşuda bir yaş civan Zaremanen laf-söz etip yüre edik, öña kirip, aqıl tanışayım, dep balamnı quçağıma alıp bardım. Maña baqıp:

— Vay, Anife, çırayıñ qaçqan, gul kibi ediñ, ne soldıñ? — dedi.

Myen açıqtan-açıq öña bir şey aytmadım, keyfim yoq, dep taşladım, lâkin üzaqtan İsmyetler ailesinden sorap başladım. Başta aytmaq istemyedi, qıtıqlap ayttırdım, maña o şu kunü butün sırnı açtı:

— İsmyet ösmür olğanda afyon tarta edi, — dedi o. — Saçmalıqlar da yaptı, ana-babası evlerinde afyon tapıp, önı evelki dostlarından ayırmağa tırıştılar, o bir parça yatışqan edi, soñ evlendi, qomşular, şukür Allağa, guzel qızğa evlenip, bahtlı öldı, ana-baba da raatlanır, dep tüşündiler, çünki dünyada eñ qıyın şey — evlât qaar-qasyeveti, degenler.

O, yaşlıqta afyonğa qapılğanda, evge bile kelmyey edi, soqaqtan yanıñdan keçsye, ne syelâm, ne kelâm. Yaş bala olğanda o pek guzel bala edi, biz onen bir soqaqta östik, terbiyeli, yahşı oquy edi, baqıp, quvanğanday, amma ne öldı, ne ölmadı şeytan arabasına minip puslasını şaşırdı, ana-baba başına neler ketirmyedi, qartop-soğan saçtı, desyem ölacaq, lâkin ölar önı kiçkene olğanda erke yiberdiler, bir oğlan, dep öppa östürip, terbiye telbevini qaçırdılar. Myen-myen, dep östi, netice yahşı ölmadı, mesülietsiz, işke yaravsız, degenini yapıp, kimsyege qulaq asmadı, büyüklerni, üfaqlarnı nazarğa ilmyedi. Afyon degen şey pek tez vucudnı, ruhiyetni esir tüşüre, öndan qurtulmaqnıñ çaresi yoq, tek özüñe bağlı, iradeñ qaviy, çelik kibi ölsa, belki özüni tutar, o soqaqta aqlını üçurğan adam kibi yürdi, közleri bir türlü, sanki duman qaplağan, ömürnen alıp berecegi yoq, eski dertleri qozğalmasa guzel, amma öña ilingen, çalınğan insan ille özüni tutıp ölamay, — dep koküs keçirdi Zarema qomşum.

Myen deral butün şeyni añladım, İsmyet eski alına qaytqan, kene afyon çekip başlağan, tütün içmyey, içimde nasıldır ötkür ine sançuvı kelip yüregimye qadaldı, goñlümni qorqu bastı, buz-buzladım. Kene yahşı qomşuğa duydurmadım, balamnı yuqlatmaq kerek sıltavınen tez-tez savluqlaşıp çıqtım. Evde kimsye yoq, er kes işte, balamnı aşattım, ayneni aytmağa bu syefer alım taqatım yoq edi, kederlenip, efkârlanıp, ağlapsızlap, sukünet içine daldım, aşqa maddem bile ölmadı. Eñ evelâ, ne içün kimsyeden soramadım, eki kozüm soqur eken, syevgi ateşine yanıp endi kul olğanımnı añladım, o qadar peşmanlar deryasına çomdım, "araba parlanğan soñ, yol çoq tapıla", deyler. Başımnı taqiye daa çoq sıqar, dep kozümden öz-özüne yaşlar aqıp başladı, tarsıqtım, kozümye dünya korünmyedi, başta balamnıñ taqdirini köz aldıma ketirdim, yaş ayatımnı ünuttım. Ne içün anamlarnıñ sözüne baqmadım, ölarnı muğayttım, razılıq almadım, dep ökündim. Ne qadar aytsañ bile, faydası yoq, "keçkenge mazı derler, keledejkke azır ol", degenler, amma myen kelecek ömrümni tasavur etalmayım. Şimdilik özüm içün yaşayış bitti deyim.

Ne qadar vaqıt keçti bilmyeyim. — Anife, ne öldı saña, qaydasıñ? — degen davuştan syeskenip özümye keldim. Baqsam, qaynanam kelgen, aşhanede qazan qarıştıra, balamnı qoluma alıp tüştim.

— Vay! Saña ne olğan? Közler qıp-qırmızı? İ smyet

— Yoq! O, gece bile yatmağa kelmyedi, önı korgen bey canıñnı ağırttımı? ölsın! — dedim ağız arap.

— E… İşi çoqtır, leyhalar sızadır, dostlarınıñ evinde qalğandır, qoranta baqmağa para qazana, sizlerni qoqla kibi kiyindire, "aşağanıñ ögüñde, aşamağanıñ artıñda", bir kiygeniñni ekinci kiymyeysiñ, Alla er keske boyle erkek bersin, bahtıñ taş yara, — dep ağzımnı qapattı.

Myen bir şey aytmay, töpege koterildim. Maqtavlı erkegimiz o kunü de evge qaytmadı. Öña bir yaramay şey olğandır, dep qasyevet etip başladım.

İşte öyle, bilesizmi, bu kunge qadar başım belâdan, qaar-qasyevetten arınmadı. Çoqtan adamlıqtan çıqtım, kimsyege qoşulmayım, bir kolge kibi ömürde syersyemlep yürem, — dep yöldaşım maña baqtı, — ikâyem daa bitmyey, endi az qaldı, diñlegeniñiz içün sağ öluñız, derdimni töktim, işte tevbe etem.

Bu qadar myeni syevgen İsmyet maña qara kunler kosterdi ki, birev aytsa işanmaz edim. Myen eki yıl tişimni-tişke sıqıp dayandım, evge bir soqur kapik ketirmyey başladı, ana-babası da qaar-qasyevetten belleri buküldi, qartaydılar. Cennet ayatım eki-üç yıl içinde ceennem azabına çevirildi. Afyon tartqan adamnıñ kozüne bir şey korülmyey, deli kibi yüre, bu dert, myen bellesyem, içkicilikten beter, sarhoş adam raqışaraptan soñ ayına, afu soray, bu dert isye iç özüne kelmyey, aksine afyon bataqlıqqa ep teren dala bere, önıñ kozüne tek afyon korüne, önı sançmay tura, beyqutlıqta yata, sanki cansız, zornen nefes ala, bu aram şey öña endi avadayın kerek, ayaqları-qolları qaltıray, atta tili tutula, dehşet al, Alla kimsyege kostermyesin.

Myen Alim oğlumnı üfaçıq olğanda bala bağçasına bermyege myecbur öldım, çalışmasam ölmaycaq, öz yerimye qaytıp bardım, tanışlarım episi ğayet yüzden deñişkenimni ayttılar, kimsyege ağızımnı açıp, ağır öküniçli, aile faciamnı aytmadım, halqqa korünmyege ütandım, er kes bilgen kibi duyüla edi. Evde olğan qıymyetli şeylerni sattı-savurdı, ana-babam alımnı korip acına ediler, myeni şu qadar horlağanına yüregimde nefret qaynap başladı, soqaqqa çıqmadım, çünki qomşular, er kes bile, atta şu qadar syevgen adamnıñ adını bile eşitmyek istemyedim. Öz evimye qaytmaqnı nasip kormyedim, ya ana-babam razı ölmadılar, "yaşlığımnıñ hatası" degen fikir miyimni gece-kundüz, raatlıq bermyey kemirip turdı. Az vaqıt içinde em cismaniy, em ruhiy ceetten myenfiy tarafqa pek deñiştim, balamnı taşlap qaçıp keter edim, lâkin qayda barıp, kimge dertimni tökeyim, "özü yıqılğan — ağlamaz", deyler. Evelde aytqanları kibi, "barmağa yerim yoq, batmağa golüm yoq", "soñki peşman — başqa duşman" eken.

Anam-babam yalandan aytsalar, üçıp baracaqman. Şu büyük evlerde yaşamaq maña ağır sınav öldı, sanki birev qamçılap, sorğu soray. Niayet, bir kun anam-babam kelip evimye qaytmağa teklif ettiler. Başta quvandım, soñ İsmyet ne yapar, degen tüşünce qafamnı sarıp aldı. Ya o bizni iç tüşünmyey, o endi bir yerde çalışmay, ne qadar insan öz-özüne yamanlıq yapqanday, kimsye yapmay, siyrek-sandıraq evge kelsye, qayda yüre kimsye bilmyey, bizni sanki ünutqan. Eslemyey başladı, közleri, baqışı ölgen adamnı añdıra edi, eger bu evde qalsam, yoq ölıp ketecegim belli öldı, tek balam maña arqa ölıp, bu ceennem azabından qurtulmağa siltem berdi. Qaynata-qaynanadan razılıq soradım, ketmyege izin aldım, işanasızmı, ekisi da ağladı.

— Anife, qızım, syen bizni ünutma, kelip haber alıp tur, Alim bizim torunımız, o da yoqlap tursın, — dep, qaynanam kelip qollarıma yapıştı, quçaqladı, — balamız bu dertten qurtulsa, kene qaytıp kel, çoq dayandıñ, çıdadıñ, biz önı hastahanege yerleştirirmiz, belki faydası ölur. E… Özümiz qabaatlımız, pek erke östürdik, ne aytsa önı yaptıq, ne istesye önı aldıq, endi bizni bir kapikke almay, halqqa korünmyege ütanamız, — dep ökürip ağladı, anam-babam şaşıp qaldılar. O devam etti: — Yoqsuzlıq kormyedi, yağ içinde yaldadı, yoq degen söz eşitmyedi, kiyindi-quşandı, kobelekdayın bir çeçekten bir çeçekke qonıp alıştı, ne qadar para kerek ölsa berdik, mırzaday yürdi, ayağı astında — yengil maşina, birevden eksik etmyedik. Neticede, qartayğanda arqa ölur desyek, myenfiy marefetler kosterdi, acınıqlı aldamız, qızım, canıñnı ağırtqan ölsam, afu et, bizni ünutma, — dedi ağlap.

Myeni bu evde bir şey tutmay edi, İsmyetnen biz endi yat-yabancı adamlarğa çevirildik, myenim başımda gur saçlarım tökülip başladı, yap-yaş ölıp başıma qırav da tüşti. Myen qartlarnıñ alına yürekten acındım, lâkin bu ömürni kul etken saraynı terk etkenimye iç peşman etmyedim.

Myen ketken soñ çoqqa barmay ölarğa yekâne qızları ailesinen koçip kelgen. Oğlum isye aqılına tüşsye: "Babam qayda, ne vaqıt kelecek?" dep soray edi, öña üzaqta yaşay, kelir, korersiñ, dep aldata edim. Bir qaç kereler balanı alıp bardım. Ket-kete İsmyet örtalıqtan cöülğan, tirisi-ölüsi belli degil, hastahaneden qaçqan, qaynanam, töşekke tüşip, bir qaç yıldan soñ kozü kormyey vefat etti. Şu yıllar devamında, evden çıqıp ketken soñ, İsmyet bizni iç qıdırmadı, bir kere balam nasıl olğan eken dep kelip bile baqmadı. Elbette, o insanlıq çizgilerini coyğan adam. Myenim anam-babam da taqdirimye acınıp qartaydılar, oğlum östi, buyüdi, lâkin myen "genı", yani "soy quva" degen şeyge inanmay edim, o qadar zorluqlarnen, çekişip, qıynalıp bilgi bermyege tırıştım, balam muğaymasın dep özüm östürdim, butün ömrümni yekâne evlâdıma bagışlayım, dep bir daa evlenmyedim.

Student olğan vaqtında bir yigitnen dost öldı, myen özüm de tanış öldım, oğlan guzel koründi, kimsyege qoşmasañ da ölmay, ömürde dost kerek, lâkin aqiqiy dost ölmalı. Mürat dostunıñ evine bir tuvğanı kele, o da bir ot ketire, üçevi şu öttan tartalar. Myeger o, Alla belâsını bersin, afyon eken. O qadar şundan qorqa edim de, baqsa, ne öldı! Köz bebegi kibi oğlumnı asradım, amma "genı" ille öz işini yapa eken, qan tarta, degenleri doğru. Bayağı vaqıt duydurmadı, ne qadar sırnı saqlamaq mümkün, ille bir kun aşkâr öla. Myeni qolaysız, tosattosat bir yerlerde qalğan adetleri şube doğurmay turmadı. Artından añdırıp başladım. Ya myenim canım yandı da, "canı yanğan tañrısın qarğar", deyler. Ömrümde kimsyeni qarğamadım, er şeyni Allağa taşlayman, Alla özü keliştirsin, degen duva yerde qalmay, ille hiyanetlik, ğarezlik yapqan adam aizarnıñ zerresini çeke, günâhlarınen ömrüniñ soñuna qarar çekişe. Yaramazlıq bir kun türtip çıqa, aqşam üstü tedbirden qaytqanda milisler soqaqlarnı nezaret etip yürgende ekisini de toqtatıp, vesiqalarını teşkereler, şu vaqıtta tesadufiy Müratnıñ cebinden afyon sıptırılıp tüşe, deral ekisini de milis bolügine alıp ketip soraylar.

Şay etip oğlum babasınıñ ızından ketti, şimdi Kerçte apshanede ötura. Qurtaracaq ölıp bayağı çareler kordim, tecribeli adliyecilerden myesleat soradım, qorçalav maqsadında abulkat da tuttım, amma bir şey fayda bermyedi, eki yıl ümumiy tertipke boysunğan apshanede ötura, ne yapayım, yekâne evlâdım, barıp yoqlayman, sıcaq ürba, aşayt alıp ketemyen. Aqaydan kulmyedim, ağladım, evlâdım da quvandırmadı, kene de ağlayım. Aqayımdan ayrılıp qurtuldım, ya evlâdıñdan nasıl qurtulırsıñ? Yürekte açılğan yara iç savuşmay, acıtıp tura. Öz taqdirini, bahtını insan özü yapa eken. "Qocasından kulmyegen qadın, o bir dünyada kule", degen atalar sözü bar.

Anam-babam maña yanıp, ağır dertlerge oğrap, bu faniy dünyanı bir-biriniñ artından terk ettiler, tek ağamnen yengem qaldı, sağ ölsunlar, tarsıqsam barıp ağlayman, amma kene taliyimye acınam, qabaatlamağa kişi yoq, butün ayıp özümde. Baş yazımnı közlerim korip tura, yaşlığımnıñ hatasını ömür billâ, soñunace, ebediy myekânğa avuşqance taşıycaqman.

Siz çoq sağ öluñız, aytıp boşandım, tevbemni diqqatnen, sabırnen diñlediñiz. Endi balam başqa cinayetlerge ilişmyesin, öturıp-turıp Alladan tileymyen, bir neticeler yapıp andan çıqsın da, yaman tarafqa ketmyesin, şaytan arabasını taşlap, doğru yolğa çıqsın, dep tilek etemyen, — dep Anife koküs keçirdi de, Kerç şeeri koründi. Lâkin daa yerge yarıq tüşmyey edi.

— Vay, baqsañız! Lafnen geceniñ nasıl keçkenini duymadıq, — dedi o. Yöldaşımnıñ kozünde nasıldır ümüt peyda olğan kibi koründi maña…

Aqmyescit, 2010 s.
