# Багъчасарай чешмеси

Китапта А.С.Пушкиннинъ дюньяджа намлы «Багъчасарай чешмеси» поэмасы учь тильде нешир этильмекте.
Поэма Эшреф Шемьи-заденинъ терджимесинде та 1937 сенеси Къырымда айры китап этип чыкъарылгъан эдн.

## Бутюн халкъларнынъ вариети

Малюм ки, эр бир халкъ озьджесине улу ве эр бир халкъта ойле бир улу яратыджылар бир ки, олар яраткъан шахэсерлер бутюн инсаниетнинъ вариети олып къала.
Бойле улу яратыджылардан бири А.С. Пушкиндир.
Оны бутюн дюнья биле ве севе.
О, бизге, къырымтатарларгъа да гъает къыйметли.
Бизим буюк шаиримиз Эшреф Шемьи-заде А. С. Пушкиннинъ ольгенине 100 йыл толувы мунасебетинен 1936 сенеси онынъ «Багъчасарай чешмеси» поэмасыны къырымтатар тилине терджиме эткен эди.
1937 сенеси айры китап этип чыкъарылгъан бу терджименинъ севиеси о дередже юксек эди ки, о, поэманынъ асыл нусхасы дереджесинде мустакъиль бир эсер олып, онынъ айры болюклери бедииет джеэтинден асыл нусхасыны да озып кечкендир.
А.С. Пушкин шойле хатырлай: «Мен Сарайгъа кирер экеним, бозулгъан чешмени корьдим ки, онынъ тотлангъан демир улугъындан тамчы-тамчы сув акъмакъта эди...
Раевский мени зорлап эски джарты мердивенден кечирип, арем одасынынъ йыкъынтыларына ве ханлар мезарлыгъына алып барды...».
<var>(П.А.Ефремов, 1899 с. Гроссман ве Кнебель китап тюкянынынъ нешри, Москва).</var>
Айны заманда бойле урьметсизлик нетиджесинде «Сарайнынъ бакъымсыз алда йыкъынтыгъа чевирильгени»ни Пушкин «буюк яныкънен» къайд эте.
Бу урьметсизлик он йылларнен девам этип кельди.
«Къырым къырымтатарларсыз!» шиары озюнинъ мудхиш ишини япты.
«Сытмадан къыйналгъан» Пушкин «хаста алында» Къырымгъа ильки келип, бу «муджизевии диярыны коререк, шу дженнет кошесине косые рильген урьметсизликке, эбст, айреттс къалгъандыр.
Шимди биз эминликнен айта билемиз ки, ошинь Багъчасарайны зиярет эткени ве «Багъчасарай чешмеси»ни язгъаны сюрьгюн этильгенимизден сонъ шеэрнинъ ады насылдыр бир Садовое яхут Плодовое деп денъиштирильмесинден къу ртаргъандыр.
Бу ерде биз: «Ай, да Пушкин!» деп хытап эте билемиз.
Мезкюр китапта поэма учь тильде бериле умумий «Багъчасарай чешмеси» адынен исимлендирен.
Окъуйыджы китапта Эшреф Шемьи-заденинъ терджимесинеи бирге, поэманы рус тилинде ве шайр Максим Рыльский япкъан украиндже терджимесини де окъуй биле.
Украин эдебиятынынъ классиги де бунда озь тувгъан тилининъ шырныкълыгъыны акс эте бильген.
«Багъчасарай чешмеси» бу терджимеде санъки янъыдан сеслендирди.
Лякин ана тилини яхшы бильген къырымтатар окъуйыджылары Эшреф Шемьи-заденинъ терджимесиии гъурурланмадан ве эеджансыз окъуп оламайлар.
Базыда ойле корюне ки, Пушкин озюнинъ бу шахэсерини гуя къырымтатар тилинде язгъан.
Бу ерде де: «Ай, да Шемьи-заде!» демек истейсинъ.

> Шакир СЕЛИМ, шайр, Бекир Чобан-заде адына мукяфатнынъ Лауреаты.

## Багъчасарай чешмеси

>> Меним киби, оу чешмени пек чокълары зиярет этти; лякин оларнынъ бup къысмы артыкъ ёкъ, дигерлери исе даа узакъларда джурелер.
> Сади.

Кербар ташлы чубугъыны думанлатып;  
Кърым-Герай къашын чатып, ойгьа далгъан:  
Сарай халкъы къоркъусына къоркъу къатып,  
Явуз ханнынъ этрафыны сарып алгъан.  
Эр ер чым-чырт кенъ сарайнынъ ичерсинде;  
Эр кес сусып, эль къавушып отурмакъта.  
Эр кес онынъ кускюнлешкен чехресинде  
Ачув, къайгъы алямети окъумакъта.  
Шай дер эркеч,
къолын сильке гъурурлы хан:
Баш егильтип чыкъа эр кес хан къатындан.

Хан озининъ одасында янъгъыз къала;
Коксю артыкъ бираз сербест нефес ала.  
Манълайында даа айдын бельгилене  
Къальбиндеки эйджанынынъ чизгилери.  
Шайтып къою булутларнен кольгелене  
Буллюр сувнынъ тербетильген кузьгюлери.

Онынь магърур юрегини не тырмалай?  
Зеининде насыл ойлар талашмакъта?  
Якъын - ара Полынанымы барып талай,  
Ёкъса кеие Рускъа къаршы дженк ачмакъта,
Биревлерге ёкъса ачув, кин беслейми?  
Ёкъса фитне сезиктими ордусында?  
Дженевизнинъ ийлесини элеслейми?  
Черкеслерми къоркъу къата къоркъусына?

Ёкъ, о энди безген артыкъ дженк шанындан  
Онынъ къатты къолы артыкъ туракълашкъан.  
Дженк къайгъысы фикринден узакълашкъан.

«Я барып да яшыртын бир джав ёлынен  
Аремине хыянетлик кирмегейди?  
Сарайнынъ къул, эрке къызы озь къолынен  
Озь гонълюни бир явургъа бермегейди?...».

Ёкъ, Герайнынъ урькеклешкен къарылары  
Тюшюнмеге биле къоркъып, базылары,  
Сакът ве сувукъ сакъчыларнынъ кози огинде  
Джан сыкъыджы бир тынчлыкъта гулленелер;  
Бир яманлыкъ кетирмейип къальилерине,  
Гедже-куньдюз озь арасы эгленелер.  
Дюльбер, толгъын ёсмаларнынъ истеклери  
О къафеслер кольгесинде сакълы ята.  
Шайтип мында Арабистан чечеклери  
Джам софалар аркъасында япракъ ата.  
Шайте, шайте безгинликнен арт-артындан  
Куньлер оте, айлар оте, йыллар оте  
Ве дуйдырмай яваш-яваш озь артындан  
Эм севгини, эм яшлыкъны алып кете.  
Джан тарсыкъа, саатлер пек агъыр дёне,  
Ал ай куньлер бир-бирине бенъземекте.  
Аремде тек эринчеклик укюм сюре;  
Назланувлар сийректе бир раст кельмекте.  
Эгелешкен яш бикелер, озь арасы  
Юреклерин алдамакъчюн базы-базы  
Де союна, де кийине-къушаналар,  
Сес-шамата, ойнай-куле - бошаналар.
Я да джанлы шадырваннынъ шырылдагъан  
Парлакъ, буллюр акъынтысы арасында  
Топ-топ олып кезинелср шувулдагъан  
Сыкъ япракълы чинарларнынъ талдасында.  
Хасис арем агъасы да артта къалмай  
Оларнынъ эр арекетин козьлеп тура.  
Ич бир кимсе ондан къачып къуртуламай,  
О, къызларнынъ эр адымын излеп тура.  
Аремге о, омюрлик бир низам къоя,  
О тек ханнынъ эмирлерин закон сая.  
Динин биле тан о къадар къатты кутьмей,  
Хан арзусын Къур’андан да усьтюн сая.  
Онынъ джаны оюн-кулькю, севги бильмей,  
Мыскъыл, ачув аизарлар, агъламалар,  
Курсюнювлер, ялварувлар, сызламалар,  
Онынъ таштан юрегине эшитилмей.  
Къадынларнынъ къылыкълары онъа белли:  
О бу иште артыкъ чокътан теджрибели.  
Эсир олсын, азат олсын - о, оларнынъ  
Биле аллякъ ве айнеджи олгъанларын.  
О инанмай артыкъ тильсиз козь яшына  
Мамур козьнинъ назлы-назлы бакъышына.




Яш бикечлер гурь сачларын джайылдырып
Джувунмагъа кетелер кунь сыджагъында.  
Дюльбер, ёсма тенлеринен сувгъа кирип,  
Ойнашалар салкъын далгъа къучагъында.  
Оларнынъ сакът, айырылмаз сакъчысы да,  
Залым арем агъасы да - о да мында,  
Сувукъ-сувукъ сейир эте бакъып тура.  
Дюльберлернинъ чыплакъ, гузель эндамына.  
Геджелернинъ къаранлыгъы ичерсинде  
Арем бойы долана о озь башына;  
Дуйдурмадан ачып таныш къапыларны,  
Пысып джуре ятакъларнынъ арасында;  
Къулакъ салып, бакъып кезе одаларда  
Бикечлернинъ татлы, байгъын юкъуларын,  
Денъеп турып, илип ала шу арада  
О оларнынъ нефес алыш, къыбырдавын;  
Языкъ онъа - ким де юкъу арасында.  
Янъылып да башкъа адны анъса эгер,  
Я да джандан достына сёз сырасында,  
Къальбиндеки сырларыны ачса эгер.



Я хан шимди неге шайтип эфкярлангьан?
Къолындаки чубукъ артыкъ сёнип къалгъан.  
Ич къапыда эмир беклеп тургьан арап  
Къоркъусындан нефес алмай къатып къалгъан.  
Озь еринден тура шу ань къайгъылы хан:  
Артынаджек ачылгьан кенъ къапылардан  
Агъыр-сабыр чыкъып бара, даа о кунь  
Хош корюльген бикечлернинъ тарафына.

Олар, ойнакъ чешмелернинъ чевресинде  
Ипек макъат, халыларнынъ узеринде  
Топ-топ олып ханны беклеп отуралар,  
Эрювлеше, ойнай, куле къутуралар.  
Кими бакъа мермер ташлы авутларда  
Балыкъларнынъ бир-биринен ойнашкъанын.  
Кими махсус сув тюбинде балыкъларгъа  
Ташлап ойнай сом алтындан сыргъаларын.  
Шай дер экеч, бир тарафтан джариелер  
Къокъу сачкьан шербет сюзе, дагъыталар.  
Бир кереден зув-чув олып, хан бикелер  
Арем ичин шенъ тюркюнен янъгъырталар.


### ТАТАР ТЮРКЮСИ

#### 1

«Хакъ-тааля багъышлай озь къулларына  
Козь яшынен ве сыкъ къаза къаршылыгьын:  
Не бахытлы о инсан ки, Арафатны  
Таваф этип шенълендире къартлыгъыны».

#### 2

«Не бахытлы шеит тюшип, озь къаныиы  
Шанлы Туна ялысына тёккен адам.  
Къаршысына кулюмсиреп учып чыкъкъан  
Дженне! урий къызларыны корьген адам».

#### 3

«Алайындан бахытлыдыр, эй, Зарема,  
Омюрини зевкъ-сефагъа берген адам.  
Аремлернинъ тынчлыгъында сени гульдай  
Эсиргелен, севии, охшап джурьген адам».

Олар йырлай. Я Зарема ози къайда?  
Ашкъ йылдызы, аремнинъ шенъ къызы къайда?  
Макътавларны эшитмей о, бенъзи солгъан,  
Онда макътав динълемеге гонъуль къайда?  
Бойнын буккен тик башыны тёбен алгъан,  
Яшын ургьан пальмадайын хырпалангъан:  
Юрегини дертлер саргъан, ёкъ дерманы:  
Герай безген, севмей артыкъ Зареманы.

Герай безген... Лякин санъа гурджи къызы,  
Дюльберликте акъран кельген кимнинъ къызы?  
Орьме сачынъ ай бетинъни къайта сара  
Хош козьлеринъ куньден айдын, туньден къара.  
Кимнинъ ашкъы тёке билир даа къатты  
Алевленген арзыларын кокюсинден?  
Кимнинъ ач-козь дудакълары даа татлы  
Сенинъ сыджакъ, яндырыджы опюшинъден?  
Сеннен толы олгъан юрек насыл олсын,  
Башкъасынынъ назы ичюн шайтип урсын?  
Лякин Польша княжнясы кельген куньден,  
Аремине къапатылгъан, кирген куньден, —  
Ондан берли сувукъ къанлы залым Герай  
Артыкъ сенинъ назларынъны арзыламай.  
Геджелернинъ сессиз сувукъ саатинде  
Озь башына недир ойлай, недир арай.



Чокътан дегиль, яш княжна Мариянынъ
Ят эллерге шай алынып къачылгъаны;  
Чокътан дегиль, озининъ гуль чехресинен  
Озь юртында чечекдайын ачылгъаны.  
Чал бабасы эп онынънен гъурурланды,  
Дар дюньяда къуванчым деп оны сайды.  
Къарткъа тек озь Мариясы якъын эди,  
Тек къызынынъ истеклери закон эди.  
Истей эди о, къызынынъ баш язысы  
Ильк баарьнинъ кунидайын айдын къалсын,  
Истей эди бир дакъкъалыкъ къайгъы биле.  
Къызынынъ яш юрегини къарартмасын.  
Истей эди къызы гурьде яшлыгъыны  
Эвленген сонъ биле янып хатырласын.  
Татлы тюшдай кечин кеткен къыз чагъыны,  
Къасеветсиз куньлерини кулип анъсын.  
О, инсанны эр шейинен эсир эте:  
Шенъ табиат, дюльбер бойы, турушынен,  
Тонукъ мавы козьлеринен, джурюшинен.

Табиатнынъ багъышлагъан дюльберлигин  
О озининъ унеринен далландыра,  
Эвде олгъан зияфетлер, джыйынларны  
Арфа чалып шенълендире, джанландыра.  
Нидже зенгин къоранталар, вельможалар  
Мариянынъ элин истей, айттыралар,  
Нидже яшлар онъа олып дуйдырмадан,  
Козь яш тёке, джан чекише, къайгъыралар.  
Лякин оныннъ яш юреги, темиз къальби  
Севги недир, севда недир, бильмей даа.  
Онынъ куни, достларынынъ арасында
Тек оюнгъа, эгленджеге багъышлана.  


Чокътанмы? Сонъ! Татарларнынъ орду лары
Польша бетке озендайын авдарылды:  
Санки дерсинъ, сараргъан онъ экинлерни  
Йылдырымдай эйбет янгъын сарып алды.
Бир вакъытта чечекленген зенгин ульке
Согъушларнен хырпаланып оксюз къалды  
Тюссизленди койлер, тавлар, дере-тёие,  
О гурьдели шенъ къаралты бошап къалды  
Мариянынъ одасы да тынып къалгъан,..  
Чевре чети мезарларнен къаплы олгъан  
Кильсечикте, баш ташында князь герби  
Be тадж олгъан янъы тюрбе къаланылгъан.  
Гъарип баба ер алтында, къыз пленде,  
Койде саран серт асаба омюр эте.  
Хырпалангъан, виран къалгъан мемлекетни  
Котерильмез алымларнен тыр-мыр эте.




Эй-ат! Артыкъ Багъчасарай Хан сарайы
Сакълап тура ичинде яш княжнаны:  
Гульдай солып ынсыз-тынсыз эсирликте  
Заваллы къыз агълай-сызлай тасаланып.  
Герай коре, бахытсызгъа пек аджына:  
Мариянынъ ах чекюви, козь яшлары  
Ханнынъ къыскъа юкъусыны бозып тура.  
Аремининъ къатты къанун, адетлерин  
Герай тек бир онъа олып йымшаттыра.  
Аремдеки бикечлернинъ серт сакъчысы,  
Гедже олсын, куньдюз олсын, кирмей онъа;  
Бош турмагъан къолларынен о яткъызмай  
Марияны ер азырлап ятагъына.  
О, озининъ кем бакъышлы козьлерини  
Джурьат этмей княжнагъа догърултмагъа,  
Къыз, пайнози хызметчиси джариенен  
Кунь кечире гизли тургъан купальняда.  
Ханнынъ ози къоркъа эсир къызгъа барып,  
Онынъ къайгъы къасеветин арттырмагъа;  
Онъа рухсет этильген тек озь башына  
Аремнинъ энъ чет еринде отурмагъа.  
Санки дерсинъ бу янгъызлыкъ, бу тынчлыкъта  
Кимдир,башкъа дюнья эхли яшамакъта.  
Гедже-куньдюз къандиль янып тура анда  
Мерьем-ана иконасы къаршысында;  
Заваллы къыз джан гонъульден дуа эте,  
Тиз чёкюнип истей Хакътан мурадыны,  
Be къальбине хатырлата токътамадан  
Якъынлашкъан бакъий дюнья тарафыны...  
Заваллы къыз козь яш тёке анда шайтип,  
Куньджи куньдеш достларындан узакълашып;  
О бир якъта эр ер ойнап чылдыргъанда,  
Эркеликке, зевкъ-сефагъа гъаркъ олгъанда,  
Муджизенен эсен къалгъан бу кошечик  
Тек саф юрек Марияны сакъламакъта.  
Шайтип юрек, янълышувлар къул къурбаны  
Алдатыджы къаныгъувлар ичерсинде  
Сакълап тура тек иляхий дугъуларын  
Рейн этип, озининъ бир кошесинде...  

. . . . . . . . . . . . .
. . . . . . . . . . . . .

Акъшам олды; яваш-яваш кольге басты  
Тавриданынъ чёллерини, къырларыны;  
Мен эшитем, узакъларда лавро асты  
Шенъ отюшкен бульбулернинъ йырларыны;  
Йылдызларнынъ хоры артындан бираз тура  
Ай догъа ва айдын коктен чайырларгъа  
Дерелерге, тёпелерге, байырларгъа  
Тонукъ тюсли шавлесини джайылдыра.  
Пек бурюнип акъ фередже марамагъа,  
Джылп-джылп этип индже хаял, кольгедайын  
Багъчасарай маллелери бойларында  
Адий татар къарылары акъшамлайын  
Ашыкъалар бир-биринииъ эвлерине  
Акъшамларын сёзъ сухбетнен отькермеге.  
Сарай сускъан; аремдеки къарыларны  
Сарып алгъан татлы юкъу байгъынлыгъы;  
Ич бир шейнен орьселенмей тынч гедженинъ,
Тынч гедженинъ раатлыгъы, далгъынлыгъы.
Садыкъ евнух бир доланып бакъып кельди  
Чевре четни, пек чокъ вакъыт кирпик къакъмай
Сонъ бираздан о да ятты; лякин къоркъу  
Уйкъуда да онъы раат, бош быракъмай.  
Эр дакъикъа хыянетлик беклеп турув  
Ич раатлыкъ бермей онынъ акъылына.  
Де бирининъ аякъ сеси, де пычырды,  
Де бир давуш кельгендайын ола онъа;  
Бу уйдурма сеслерни о керчек беллеп,  
Юкъусындан арлы-берли къоркъып тура;  
Пек къалтырап къулакъ сала орталыкъкъа...  
Лякин эр ер этрафында сусып тура.  
Тек шырылдып чешмелернинъ сувы акъа  
Мермер къаплы зинданлардан джырандыгьа.  
Be севгили гульчигинден айрыламай,  
Бульбульчиклер отюшелер къарангъыда;  
Евнух буны пек чокъ вакъыт динълеп ята,  
Ахыр сонъы, оны кене юкъу баса.

Геджелернинъ тонукъ къара дюльберлиги,  
Не севимли бу ярашыкъ улькелерде!  
Не де татлы кече онынъ саатлери  
Пейгъамберни сайгъанларгъа, сюйгенлерге!  
Не къадар чокъ назлылыкъ бар эвлеринде,  
Шашыртыджы багъчаларнынъ кольгесинде.  
Къоркъу бильмез тынч аремлер кошесинде,  
Айнынъ тёккен шавлесининъ тесиринен  
Мында эр шей сакинликке, сыргъа далгъан,  
Ач нефисли арзуларгъа толып къалгъан.  
. . . . . . . . . . . . .

Ханнынъ алай къарылары юкъламакъта,  
Тек бириси юкълап олмай, яв ятмакъта.  
О яваштан тура ерден, тишин сыкъа,  
Нефес алмай, ич къапыны ачып чыкъа;  
Яваш-яваш адым ата къаранлыкъча...  
Онынъ еды узеринде аралыкъта  
Яры юкълап, чал сакъаллы евнух ята.  
Ах, онынъ таш юреги ич аджув бильмей,  
Онынъ бойле юкъусы да къальп алдата!..  
Къары рухдай кечип кете, ич иркильемей.  
. . . . . . . . . . . . .

Къоркъа, пыса якъынлаша бир къапыгъа  
Титрек элин килитине токъундыра...  
Ичке кире, козь кездире чевресине...  
Гизли къоркъу кире онынъ юрегине.  
Тар кошеде коре уфакъ къандиль яна  
Онынъ мунълы ярыгъынен айдынлана  
Иконада Мерьем ана маъсум бети  
Be хач - азиз муаббетнинъ ншарети...  
Гурджи къызы, булар сенинъ юрегннъде  
Насылдыр бир тувгъан дуйгъу уяндырды.  
Бутюн булар унутылгъан куньлеринъни  
Бирден-бирге зеининъе даяндырды.  
Къаршысында яш княжна рааглана,  
Янакьлары алевлене ве аллана.  
Козь яшыиынъ тазе изин балкъылдатып,  
Юзи тонукъ бир кулюшнен айдынлана.  
Ай да озь нур, шавлесини шайтип тёке  
Ягъмурлардан агъырлашкъан чечеклерге;  
Санки дерсинъ, коктен ерге учып тюшип.  
Ялан дюнья дженнет ехли юкъламакъта.  
Ве аремнинъ эсириси, къулы ичюн  
Уйкъусында козь яшыны акъытмакъта...  
Я Зарема неге шайтип эфкярлана?  
Онынъ коксю насыл асрет, дертнен яна?  
Озьлюгинден джибериле аякълары  
Тиз чёкюне, дуа эте: «Аджы мени,  
Ред эйлеме, Раббим, меним истегимни!»...  
Онынъ сеси, арекети, инъилтиси  
Узьди къызнынъ сессиз, юваш уйкъусыны.  
Къыз абдыраи бирден ача козьлерини  
Be огюнде ябанджы бир къадын коре;  
Шашып къалып къалтырагъан эллеринен  
Оны ердеи къалдыра ве суаль бере: I  
«Айт, сен кимсинъ?.. Геджелернен озь башынъа,  
Мында келип, не истейсинъ? Не ерденсинъ?  
«Санъа кельдим, къуртар мен и; бу дюньяда  
Бир умютим къалгъан олса, о да сенсинъ...  
Мен чокъ вакъыт шенъ яшавнен эркелендим,  
Мени не дерт не къасевет излемеди...  
Лякин бахыт колеткеси кечип кетти;  
Мен гъайыбым.
Отур, джаным, динъле мени.





Бу ерлерде догъмадым мен, узакъларда;
Меиим юртым бу тоиракълар дегиль эди...  
Лякин кечкен сенелернинъ терен изи  
Зеинимден шимдигеджек силинмеди.  
Унутмадым мен кечильмез сыкъ тавларны,  
Дагълар бойы ташкъан эпкин ташкъынларны,  
Мавы кокке аралашкъан тик дагъларны,  
Башкъа турмуш, башкъа адет законларны;  
Лякин ничюн, кимнинъ язгъан талийинен,  
Неге олып быракътым мен озь юртымны,  
Бильмейим; тек хатырлайым денъизни ве  
Елькенлернинъ тёпесинде бирисини...  
Мен сарайда къоркъу бильмей, къайгъы бильмей  
Аремнинъ тынч кольгесинде чечек аттым.  
Ве севгининъ ильк уянгъан дуйгъуларын  
Итаатлы юрегимнен беклеп яттым.  
Меним гизли арзуларым, истеклерим  
Ерин тапты. Герай эрке омюр ичюн  
Къанлы дженклер, согъушлардан юзь чевирди,  
Къоркъунч, дешет чапуллардан элин кести,  
Кене къайтып аремине келип кирди:  
Турлю-турлю фикирлерни башкъа алып,  
Недир беклеп тизильдик биз хан алдында.  
Сес чыкъармай, о озининъ козьлерини  
Манъа тикти ве чагъырды озь янына.  
Шундан берли комюльдик биз зевкъ ичине,  
Сонъы чыкъмаз назланувлар, кейф ичине.  
Бир керечик олсын бизни ынджытмады,  
Не безгинлик, не ифтира, не дертленюв,  
Не ачувлы куньлешювлер, не шеклешов.  
Мария, сен чыкътынъ онынъ къаршысына...  
Ондан берли онынъ джаны раат турмай,  
Ондан берли онынъ къальби тегин урмай!  
Эр нефеси хыянетлик сачып тура,  
Артыкъ меним юзьлемеме къулакъ асмай;  
Эгер дейим бир кунь барып меннен олса,  
Эски дуйгъу, субетлерин уянтамай.  
Билем, сен бу джинаетке къошулмадынъ;  
Сучынъ ёкътыр, лекелерден темиз адынъ.  
Динъле мени, бикечлернинъ арасында  
Бармы асыл дюльберликте манъа еткен?  
Бутюн арем ичерсинде тек бир сенсинъ  
Меним яныкъ юрегимни яра эткен.  
Лякин сен биль, мен догъгъаным назланмагъа,  
Севильмеге, севмеге ве азланмагъа.  
Амма сен ич мендай севип оламзсынъ;  
Шай олгъанда неге керек орьтмек мени?  
Ничюн сувукъ дюльберликнен азаплайсынъ?  
Быракъ меним Герайымны: о тек меним;  
Онынъ сыджакъ опюшлери менде яна.  
О манъа пек дешетли ант, емин берди,  
О озининъ бутюн арзу, ойларыны  
Чокътан артыкъ менимкинен бирлештирди.  
Онынъ бу юзь чевирюви - мени йыкъар...  
Мен агълайым; коресинъми, тизлеримни  
Шимди сенинъ ятагъынъда эгильдирем.  
Риджа этем, анъла меним сёзлеримни,  
Къайтар меним раатлыгъым, къуванчымны,  
Къайтар манъа меним эски Герайымны...  
Айткъаныма къаршы чыкъма; о - тек меним.  
Онынъ кози сени корип сокъурлашкъан,  
Ред эт, ялвар, агъла, сызла, тек корейим  
Оны сенден, сени ондан узакълашкъан.
Ант эт манъа... (мен Аль-Къур’ан хатры ичюн  
Унутсам да эски куньлер динин мында,  
Меним ана диним сенинъ дининъ эди.
Шунынъ ичюн озь Алланънен ант эт манъа  
Зареманы Герайына къайтармагъа...  
Лякин динъле: керек олса мен билирим...  
Къолгъа ханджер тутмагъа да беджеририм,  
Мен Кавказнынъ янларында догъдым, анъла!».




Шай деп, бирден гьайып олды.Къоркъусындан  
Къыз кетип де олмай онынъ аркъасындан.  
Темиз къальпли Мариягъа анълашылмай,  
Юрек якъкъан муаббетнинъ эзгин тили:  
Тек къарардан сезе онынъ сеслерини,  
Онъа къоркъунч, худжур келе севги тили.  
Насыл козь яш къуртараджакъ Марияны  
Бойле ботен масхаралыкъ, бойле ардан?  
Насыл нияз, насыл дуа, ибадетлер  
Къорчалайджакъ заваллыны аизардан?  
Оны даа нелер беклей? Ёкъса онынъ  
Къалгъан аджджы куньлери де, яшлыгъы да  
Нефретленген эсирликте кечеджекми?  
Эй, Я Рабби! Эгер Герай бу гъарипнинъ  
Зинданына омюр бойы кирмесейди,  
Я да бирден, апансыздан олип кетип,  
Бу къайгъылы куньлерини корьмесейди.  
Мария сонъ пек къуванып савлыкълашыр,  
Ташлар эди аджыныкълы бу дюньяны!  
Омюрининъ энъ къыйметли вакъытлары  
Чокътан кечти-тез унутты бу дюньяны.  
О не яисын бойле омюр сахрасында?  
Онъа артыкъ чокътан вакъыт озь ерине  
Дженнет эхли артыкъ чокътан кулюмсиреп  
Чагъыралар Марияны озьлерине.  

. . . . . . . . . . . . .

Куньлер отти, кечип кетти; Мария ёкъ.  
Заваллы къыз олюмни шай яшлай татты,  
О озининъ арзылагъан дюньясыны  
Янъы догъгъан мелекдайын айдынлатты.  
Оны тез-тез мезарына не кирсетти?  
Бу умютсиз эсирликнинъ къайгьысымы?  
Хасталыкъмы, ёкъса башкъа бир иллетми?  
Ким биле? О бу дюньяны шай терк этти.  
Хан сарайы титисленип бошап къалды;  
Къырым-Герай кене кетти оны ташлап;  
Йыгъын-йыгъын татарларнен ят эллерге  
Чапкъынлыкъкъа ёлгъа чыкъты сефер башлап;  
О кене де къасыргъалы согъушларда  
Куськюнленип, къангъа сувсап ат ойната.  
Лякин ханынъ юрегинде башкъа тюрлю  
Дуйгъуларнынъ алевлери гизли ята.  
О эксери къызгъынлашкъан урушларда  
Къылычыны бирден сильке ве токътала,  
Пек чокъ вакъыт шайтип ташдай къатып къала,  
Чевресине шашкъын-шашкъын бакъып тура.  
Бир шейлерден къоркъкъандайын бенъзи ата,  
Озь башына сёйлене ве ара-сыра  
Козь яшыны озендайын акъыттыра.

Унутылгъан, нефретленип быракъылгъан  
Арем артыкъ кормей оны; лякин анда  
Сувукъ къанлы евнухларнынъ эли алтында  
Яш къадынлар джан чекишип къартаймада.  
Артыкъ чокътан ёкъ оларнынъ арасында  
Гурджи къызы; о, апансыз гъайып олды;  
О, аремнинъ сакъчылары тарафындан  
Акъкъан сувнынъ ичерсине быракъылды.  
Княжнянынъ ольген куни геджесине  
Зареманынъ кайгъысы да биткен эди.  
Къабааты не дередже олса олсын,  
Джезасы пек къоркъунч ве пек дешет эди!

Кавказ бетнинъ улькелерин гыр-мыр этик,  
Рус койлерин якъыи ернен тегизлетии,  
Гавридагъа къайтып кельди Къырым Герай.  
Be яныкълы Мариянынъ намы ичюн  
Хан сараинынъ сессиз тема кошесинде  
Мермер чешме яптырды ашкъ хатры ичюн;  
Эм чешменинъ мермер ташы узерине  
Ай япылып отуртылгъаи хач ерине.  
(Нишан, эбет, пек къолайсыз, лякин эписи  
Бильмейювнинъ аджыныкълы нумюнеси).  
Чевресинде алтын сувлы языларны  
Кемириджи йыллар биле ашамагъан.  
Языларнынъ ят орьнеги арасында  
Мермер боны яваш-яваш сувлар акъа,  
Бу тамчылар сувукъ ачкозь яшындай  
Ич бир вакъыт токътамайып тамып тура.  
Аналар да шайтип агълай, козь яш тёке  
Дженкте ольген екяне бир эвлядына.  
О ерлерде яш эсмери дживан къызлар  
Эскининъ бу эртегесин огренгенлер  
Be къайгъылы, аджыныкълы абидеге  
Олар «Козьяш чешмеси» деп ад бергенлер.


Ахыр сонъы сырт якълардан узакълашып,
Чокъ вакъыткъа меджлислерден агъыз тартып  
Мен доландым Багъчасарай шеэрининъ  
Юкълап яткъан сарайыны къайтып, къайтып.  
Мен доландым халкъ белясы, гурь татарнынъ  
Къонушмалар япып яткъан ерлеринде,  
Чапуллардан къайтып келип тенбелликке  
Батый къалгъан дженкчилернинъ эвлеринде.  
Шимди биле эркеликлер сачып тура  
Бошан къалгъан багъчаларда, одаларда;  
Алтын орьнек парлап тура диварларда,  
Сувлар чагълай, къатмер гуллер алланмакъта,  
Асма юзюм салкъымлары салланмакъта.  
Мен корьдим морт чильтер къафес къамерелер  
Вир вакъытлар бу къафеслер, бу чильтерлер  
Арасында тесни чекип яш бикелер  
Тена, тена терен кокюс кечиргенлер.  

Мен корьдим хан сулялеси мезарларын,
Герайларнынъ сонъки мескен, мекянларын.  
Мермер таштан сарыкъ саргъан бу мезарлар  
Тильге келип санки рухдай къайгъыралар.  


Ханлар къайда сакълангъанлар? Арем къайда?
Эр ер сускъан, эр шей джансыз тюшкюн эди,  
Эр шей башкъа... башкъа, лякин меним къалъбим  
О вакъытта бунен толы дегиль эди:  
Гуль къокъусы, чешмелернинъ шырылтысы  
Чеке эди озьлюгинден унтулышкъа,  
Акълым, фикрим озьлюгинден дала эди  
Анълашылмаз эеджанлы бир турмушкъа.  
Be сарайда учып джурьген кольгедайын  
Огюмде къыз пейда ола хаялдайын!..  
. . . . . . . . . . . . .

Айтынъ, достлар, кимнинъ корьдим кольгесини?  
Айтынъ манъа, кимнинъ назик колеткеси
О вакъытта денъеп джурьди пешим сыра?  
Мариянынъ рухымекен джурьген мында?  
Ёкъса бу бош арем бойы озь башына
Куньджиликтен Заремамы долашмакъта?  
Хатырлайым мен бойле бир назлы бакъыш  
Be бу дюнья гузеллиги, дюльберлиги...  
. . . . . . . . . . . . .



Эм севгини, эм шухретни баштан атып,
Муза сайып, тынчлыкъ севип, далгъынланып,  
Кене сени тез-тез корер экенимми?  
Эй, Салгъырнынъ шенъ ве шатыр ялылары!  
Мен келирим денъиз бетте къырларынъа.  
Джошкъун гонълюм гизли сырлар уяндырыр,  
Сонъра кене Тавриданынъ далгъалары  
Меним ачкозь бакъышымны къувандырыр.  
Тылсымлы юрт, дюльберлигинъ къальнке ура;  
Анда эр шей: дагълар, къырлар джанлы тура.  
Дерелернинъ козь охшагъан ярашыгъы,  
Асмаларнынъ кербар, якъут салкъымлары,  
Акъкъан сувлар, сельбилернинъ серии лиги;  
Буар эписи эрте саба саатинде,  
Ялы бойы узангъан тар ёлчыкълардан,  
Озь атына минип кеткен ёлджыларнынъ  
Дуйгъуларын эп озине чекип тура.  
Ешилленген далгъаларнен денъиз мында  
Эм шувулдай, эркелене, эм йылтырай  
Аюв-Дагънынъ къаялары этрафында...

>> 1811-1823
