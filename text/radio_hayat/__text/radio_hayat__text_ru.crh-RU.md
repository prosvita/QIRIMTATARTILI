% Ишгъаль этильген Акъмесджитте украин тимсаллери олгъан сувенирлер сатыла.
Олар арасында косьтеклер, чешит-тюрлю нишанчыкълар, паспорт джылтлары, атта сары-мавы тюслю тризублы шапкелер.
Бу фоторесимлерни ичтимаий агъларгъа ерли сакинлер ерлештирген.

---

Бугунь полиция болюгине чагъырылгъанымыз, олар онынъ ерини огренмеге истегенлеринен багълы.
Чюнки, анълагъаныма коре, олар онъа къаршы мемурий иш ачмагъа истей

---

Ялта меркезинде къырым журналисти Евгений Гайворонскийни котеклегенлер.
% Журналистнинъ айткъанына коре, онъа Севастополь сокъагъында уджюм эткенлер.
Евгений бу вакъианы озюнинъ фаалиетинен багълай.
Бундан эвель Гайворонский полициягъа мураджаат этип, оны къоркъузгъанларыны бильдирген экен.
% Амма русие укъукъимаеджилери джинаий иш ачмагъа ред эткенлер.
Бу сефер журналистнинъ бильдирмеси боюнджа полиция тахкъикъ башлатгъан.
Бу акъта русие МВДсининъ матбуат меркезинде бильдирелер.
Экимлер Гайворонскийнинъ беденинде эзиклер ве морарувлар олгъаныны тайин эткен.

---

Украина Къырымда “Черноморнефтегаз”нынъ тевкъиф этильген эки къуллесини сатмагъа планлаштыра.
Бу акъта Баш прокуроры Юрий Луценко бильдире.

О, донатмаларнынъ ерлешмеси оларнынъ сатылмасы кедер этмеджегинден эмин.
Сатылувдан сонъ, янъы саип, ишгъальджи акимиеттен парасынынъ къайтарылмасыны талап этебиледжек, дей Луценко.
% 2015 сенеси “Пётр Годованец” ве “Украина” бургъулав къуллелерини Одесса газ ятагъындан къанунсыз шекильде ишгъаль этильген Къырым ялысына якъынлаштыргъан.
Шу сене декабрь айында Киевнинъ Печерский махкемеси къуллелерни тутып алгъан эди.
Украина прокуратурасында бильдиргенлерине коре, “Черноморнефтегаз” къуллелерни пек паалы алгъан.
Шу себептен оларгъа, о вакъыт энергетика назири олгъан Юрий Бойконынъ ады къоюлгъан.

---

Бунъа алякъасы олгъанларнынъ даа бириси якъаланмады.
Олардан бириси, яни Кушков Андрей танылгъан эди.
О, башта СБУда чалышкъан, шимди исе ФСБнен ишбирлик япа.

---

Керич корфезинде тюркиенинъ бозулгъан “Берг” адлы гемиси ленгерде тура.
Инсанлар тахлие этильген.

Гемиде 12 инсан бар экен.
Олар арасында - Украина ватандашлары да бар.
Керичнинъ ишгъальджи прокуратурасы бу иш боюнджа тахкъикъат башлагъан.
Русие флотунынъ ребери Алексей Кравченконынъ сёзлерине коре, саибине гемини тамирлеп, керекли ерге кетирильмеси теклиф этильген.
Къайд этем, геми русиенинъ “Азов” лиманындан Тюркиеге кеткенде Кефе янында бозулгъан.

---

Аилесине де невбет кельген!
Къырымдан къачкъан фааль Ренат Параламовнынъ акъарабаларыны соргъугъа чагъыралар.
% Бу акъта абулкъат Энвер Кадыров хабер этмекте.
Укъукъимаеджисининъ фикирине коре, кучь идаресининъ хадимлери Параламовнынъ къайда олгъаныны бильмек истей, шу себептен соргъулар кечире.

---

Ишгъальджилер оны, сёзде экстремистик материалларнынъ таркъатылувы ичюн мемурий къанун бозулувында къабаатлайлар.
% Кечкен сене сентябрь айында Сеитлер къасабасында ишгъальджилер Параламовнынъ эвинде тинтюв кечирдилер, сонъра эв саибини тутып, белли олмагъан ерге алып кеткен эдилер.
Параламов эртеси куню агъыр алда Акъмесджит автовокзалында тапылгъан эди.
Параламовнынъ айткъанларына коре, белли олмагъан инсанлар оны котеклеп, башына чувал кийсетип, электрик акъымынен къыйнагъанлар.
% Бундан сонъ о, ишгъаль этильген Къырымдан къачкъан.
Ренатны тутып эсир эткенлер арасында сойлары Андрей Кушконы таныгъанлар.
Кушко Украинагъа хаинлик япкъан СБУнынъ сабыкъ хадимидир, шимди о эФСБде чалыша. 

---

Украинанынъ футбол федерациясы, Русиеде кечеджек Дюнья футбол чемпионатынынъ финалына журналистлерини ёлламакътан вазгечкен. 

Бу акъта малюмат Федерация сайтында берильген.
Бу къарар акъкъында ФИФАгъа да энди хабер этильген.
% Бунынънен берабер, Украина билет алув квотасыны къайтаргъан.
% Бунынъ арфесинде, Авропа парламентинде кечкен конференцияда Украина темсильджилери Авропа бирлигининъ лидерлерини оюнларны зиярет этмемеге чагъыргъан.
Дюнья футбол чемпионаты бу сене июннинъ 14-тен июльнинъ 15-недже олып кечеджек.
Русиеде чемпионат ильк кере кечириледжек.

---

Реставрация эмиш.
Къырымтатар мимарлыгъы ёкъ этилюв телюкеси алтында. 

---

% Русие даа бир украин ширкетини озюне алгъан.
Бу сефер нени алгъан?


---

Русиедеки ФИФА чемпионатына наразылыкъ.
Украина билетлер квотасыны къайтаргъан.

---

Даа бир украин ширкети Русие мулькиетине кечти.
Русие федерациясы Серго Орджоникидже адына Акъяр Денъиз заводыны озюмсиген.
Къарар артыкъ Русие акимиетининъ сайтында ерлештирильген.

---

Анда бельгиленгенине коре, бу къарар заводнынъ девлет мудафаа-санайы комплексине кирмесини тезлештиреджек.
Денъиз заводы, Акъярнынъ энъ буюк заводларындан бири.
Ишгъальден эвель, онынъ саиби - Украина президенти Петро Порошенко эди.
Амма Порошенко, дигер иш адамлары киби, тутуп алынгъан заводы ичюн тазминат алмайджакъ.
Бир къач кунь эвель, Акъярнынъ ишгъальджи акимиети тахминен 50 миллион рублени тешкиль эткен зарарны тазмин этювни ред эткен.
2016 сенеси Къырымнынъ ишгъальджи парламенти юзден зияде объектни девлетлештирди.
Оларнынъ бир къысмы энди сатылувгъа чыкъарылды.

---

Воронцов сарайына да реконструкция невбети кельди.

Мемуриет анда профилактик ишлер кечирмеге планлаштыра.
Мартнынъ биринедже “Платон алтында” серги салоны, “Воронцов ашханеси”, “Башагъа квартирасы”, “Граф Шувалов эви” экспозициялары ве Шувалов бинасынынъ экинджи къаты къапалы оладжакъ.
Кечкен сене язда сарайда тамирлев ишлери артыкъ кечирильген эди, о вакъыт 116 миллион рубле масраф этильген.

---

Ишгъаль этильген Керичте русие ишчилерининъ реконструкциясындан сонъ декоратив кемер йыкъылмагъа башлагъан.

Ерли сакинлер, кемернинъ сывалары тюшип кете деп шикяет этелер.
Приморский паркынынъ кириши янында телюкели кириш къапатылмагъан.
2016 сенеси Ростов-на-Дону шеэринден кельген ишчилер тамирлеген.
Бу ишлер ичюн тахминен 2 миллион рубле айырылгъан. 

---

Багъчасарай районынынъ Новопавловка кою янында азбарларнынъ бирине грейдер авдарылы тюшкен.

Араба “Таврида” ёлунынъ къурулышында чалышкъанда, ахыр устюне тюше.
Видеоны къурулыш саибининъ акърабасы ерлештирген.
Анда корюнгени киби, грейдер бинанынъ устюне тюшип, оны аман-аман толусынен йыкъкъан.
Къаза нетиджесинде зарар корьгенлер акъкъында малюмат ёкъ.

---

Бу, Хансарай - къырымтатар сарай мимарджылыгъынынъ екяне нусхасы.
% Мында халкъына садыкъ оладжагъына эм ханлар, эм де шимдики сиясетчилер ант эткен эди.
Ве бу ерде, шимди йыкъувгъа огърагъан Буюк Хан Джамиси ерлешмекте.
Бу кадрларда, ишгъальджилер реставрацияны насыл кечиргенини корьмек мумкюн.
18-джы асыргъа аит олгъан къырым бик агъачындан япылгъан керишлер, эски къурулышлар бетоннен къапатыла, эльнен япылгъан кирамет исе земаневий испан кираметлерине авуштырыла.
Бойле реставрация беш асырлыкъ тарихы олгъан хан джамисини ёкъ эте, деп айта Багъчасарай сакини Эдем Дудаков. 

---

Алма бою ташлары къоюлгъан ерге олар бетон тёкелер, алма бою ташына исе цемент келишмей - о вакъыт эрозия ола ве эльбет де, “татарка” денильген эснаф кираметнинъ заводта япылгъан кираметке денъиштирильмеси - бу асла да шашыладжакъ шей!

Эр бир абиденинъ реставрациясындан эвель мутехассыслар тешкерюв кечирмек керек.
Алимлер объектнинъ вазиетини огренип, реставрацион лейхагъа озь тевсиелерини бермек керек.

Бу вазиетте, анълагъанымызгъа коре, бойле араштырмалар кечирильмеген эди ве эльбетте, къурулыш земаневий усулларгъа коре кечириле, бу реставрация дегиль.

Реставратор денильген ишчилер Хансарайда ишлерини эвельден экспертиза кечирмейип башлагъан, бунен берабер бу ширкетнинъ реставрацион фаалиетте не теджрибеси, не де лицензиясы бар.

---

Хансарайнынъ реставрациясына бойле янашма - эмаллыкъ дегиль де, бу, Украина тарихий мирасынынъ махсус ёкъ этильмеси, деп тюшюне тарихчы Сергей Кот.
Онынъ къайд эткенине коре, халкъара къанунларгъа бинаен ишгъаль этильген территорияларада медений дегерликлерге киришюв ясакътыр! 

---

Хансарай ЮНЕСКОнынъ джедвеллерине кире биле.
Амма, бойле реставрациядан сонъ тарихий объект дюнья асабалыгъы къыйметини джояджакъ.
Хансарайны ёкъ этилювден къуртармакъ ичюн Украина акимиети, ЮНЕСКОны бу меселеге киришмеге чагъырды.

---

Хансарай гъайып олув телюкеси алтында.
Реставрация денильген эснас халкъара укъукъ нормаларына уймай.
Бу акъта Украина медениет назирлиги хабер этип, ишгъальджиден гъайып этилюв арекетлерини токътатмагъа талап эте.
Тафсилятлы малюматны Руслан Халапов биле.

---

ZeyTune радиосында къырымтатар учуджысы Амет-Хан Султаннынъ хатырасына багъышлангъан марафон кечирильди. 

Кунь девамында, давет этильген мусафирлер Амет-Хан акъкъында хатыраларынен пайлашып, учуджы къырымтатарларнынъ медениетинде насыл ерни алгъаныны айтып бердилер.
Амет-Хан Султан Совет Бирлигининъ эки дефа къараманы, Экинджи джиан дженкининъ иштиракчиси ве Совет Бирлигинде нам къазангъан учуджы-сынавджы.
Учуш вакътында учуджы тахминен 100 учакънынъ чешитини огренген.
1971 сенеси февральнинъ 1-де учма лабораториясында денъеме учушында эляк ола.

---

Сагълыгъы эйилешти, тек аягъы агъырта.
Умумен алгъанда тюзетилеятыр.
Шимди о, СИЗОнынъ тиббий къысмында булуна.
Онъа ихтисаслы тиббий ярдым берильмесини талап этмеге девам этеджекмиз.

---

“Къырым” марафоны акциясы черчивесинде фааллер джоремелернинъ тёленмеси ичюн 1 миллион рубле джыйгъан

Паралар, октябрь айында кечирильген бир кишилик пикет иштиракчилерине ярдым оладжакъ.
Ишгъальджи акимиет акция иштиракчилерине 10-15 рублелик джоремелер тайин эткен эди.
Гонъюллилер, ишгъальджилерге даа къыйын олсун деп, топлангъан милионны онар рубле бозмакъ истей.
 “Къырым марафоны” акциясына украинанынъ беш шеэри къошулды - Киев, Одесса, Львов, Херсон ве Днепр.
Бундан гъайры, акциягъа Тюркие де къатнаша.
Амма параларнынъ буюк къысмыны фааллер Къырымда джыйылды.

---

биринджиден, бу инсанлар бизим акъ ишимизде бизге дестек костергенлерини тасдыкълай, экинджиден олар да иштирак этип, чокъ олмаса да, амма озь иссесини къошкъанлары ичюн рухлары котериледжек

---

Ватанына хаинлик япкъанлар.
Акъярнынъ анги сабыкъ депуатлары девлет хаинлигинде къабаатлана? 

Къырым фааллерининъ джоремелерини къапатмакъ ичюн артыкъ 1 миллион рубле топлангъан. 

Къараман Гирей Куламетовнынъ авдети.
ЮА Къырым мухбирлери фаалнинъ эвинде мусафир олды.

---

Махкеме ички ишлер органларынынъ хадимлери топлангъан делиллер векилимнинъ ачыкъ къабаатыны ич бир тарзда тасдыкъламагъанына дикъкъат этмеген.
Махкемеджи къарарыны илян эткенде, иш материалларында олмагъан шейлерге эсаслана.
Яни векилимден атта алынмагъан плакатларгъа даир экспертизагъа эсаслангъан.

---

Керич район табиаткъорув прокурорынынъ муавини Владимир Верещак къабарджылыкъта якъалангъан. 

Девлет хыметчиси иш адамындан 300 бинъ рубле алып, табиаткъорув къануннамесининъ бозулмасына козь юмаджагъына сёз берген экен.
Верещаккъа къаршы джинаий иш ачылгъан.
Махкеме энди оны эв незаретинде тута.
Къабарджылыкъ ичюн онъа 12йыллыкъ апис джезасы ве къабардан 60 къат зияде олгъан джореме бельгилене биле.
Бу, Владимир Верещакнынъ артыкъ экинджи джинаий иши - Украина оны девлет хаинлигинде къабаатлай. 

---

Къырымнынъ ишгъальджи юкъары махкемеси наразылыкъкъа чыкъкъан даа эки шахыс яни Дилявер Юнусов ве Усеин Усеиновнынъ шикяетлерини ред эткен.
2017 сенеси октябрь айында олар къырымтатарларгъа япылгъан репрессияларгъа къаршы чыкъкъан эдилер.
Фаальджилерге нисбетен мемурий протокол тизилип, сонърадан джореме тёлемеге меджбур этильди. 

---

Акъярдаки Ёл тамири ичтимаий агъларда ачув чыкъарды. 

Бу Ленин сокъагъы - шеэрнинъ меркезий сокъакъларындан бири.
Саакинлер бир къач йылдан берли бу ёлнынъ тамир этильмесини талап этелер.
Истегенлерине еттилер.
Комуналь хызметчилер тамир ишлерини башлатты.
Бутюн ишлер гедже кечириле эди.
Сабасына ишнинъ нетиджелери корюнди, ве чокъусынынъ козю къайтты.
Шимди япылгъан ёл бутюнлей ямавларнен толу.
Бу акъта адамлар изаатлар язалар.
Тамир ярамай япылгъан дейлер.

---

Америка Къошма штатлары Къырым янында халкъара ава фезасында кечкен америка учакъкъа русие къырыджысы ёлны кечкен видеоны яйынлады. 

Видеода русиели Су-24 америкалы ЕР-3 янында телюкели арекет япа.
Сагъ къанатына ярым метрагъа якъынлаша.
Бойле вазиет фелякетке кетире биле эди - дей Америка Денъиз къуветлерининъ капитаны Билл Эллис.
Бундан да гъайры русие къырыджысы ЕР-3ны огюни кесип кечерек, тим-тик ашагъа кете, бу исе америка учагъыны турбулент алына кетире.
Русие тарафы исе буны башкъаджа изаатлап, Су-24 садедже америкалы учакъны о халкъара ава сынъырыны бозмасын деп озгъаргъан экен, - дей.

---

Бу, Михаил Брицын.
Шимди о, кремльнен незаретиндекин Нахимов муниципаль больгесининъ башлыгъы ола.
2014 сенеси Акъяр ильхакъ этильмеден эвель Брицын “Русская оборона” арекетининъ башлыгъы олып, “Русское слово Севастополя” газетасында муаррирлик япа эди. 

Мен барып, Акъяр ве Къырымнынъ Русиенинъ теркибине кирмеси ичюн рей береджем.
Ве, эльбетте, мартнынъ 16-дан сонъ яшайышымыз даа яхшы ве къолай олур деп умют этем.

Бу да къабаатлангъанлардан бири.
Леонид Жунько чокъ вакъыт девамында девлет хызметинде чалышкъан.
99джы йылдан 2004-кедже Акъяр девлет мемурлыгъынынъ ёлбашчысы олгъан.
Бундан сонъ Къырымда Украина президентининъ темсильджиси вазифесини алгъан.
Озюнинъ къабаатланувына Жунько изаатламагъа ред эте.

Бильмейим, бильмейим сизге бир шей айтмаджам.
Корюшкендже. 

Андрей Ковалишин де бир къач кере депутатлыкъкъа сайлангъан.
КХВ-да оны акъярлы “регионаллар”нынъ башлыгъы Валерий Саратовнынъ бизнес ортагъы деп адландыра экенлер. 

Бу даа бир сабыкъ-регионал Андрей Колот.
О, сабыкъ мудафаа назири Павел Лебедевнинъ “Парагон” ширкетининъ бизнесини инкишаф эттирген бириси ола.
Ширкет але даа фааль шекильде Акъярнынъ ве Къырымнынъ ялы боюнда къурыджылыкъ япа. 

Мен мында 2014 сенеси Акъярдан кочип кельдим.
Кой ходжалыгъында чалышмагъа теклиф эттилер.
ерини бегендим.
Бу тарафта чокъкъа къалырым деп умют этем. 

Илья Журавлев ильхакътан сонъ Акъярда чалышмагъа къалгъан.
Шимди о ерли либерал-демократик фыркъасынынъ лидери ола.
Ильхакътан эвель исе, ерли сакинлер арасында Журавлев “чёплюк бароны” деген лагъабынен белли эди.
О, “Чистый город” ширкетлер группасынынъ саиби ола.
Бу ширкет шеэрде къалымты джыйыштырувынен огъраша эди.
Бунен къабаатлав акъкъында депутатнен къонушып олмадыкъ.
Телефонны алгъан адам о Журавлев олмагъаныны бильдирди.

Сиз янълыштынъыз.
Бу Илья Григорьевич дегиль.
Сиз кимсинъиз?
Онынъ телефоны башкъа.
БАгъышланъыз, ярдымджы оламам.

Къабаатлангъанлардан даа бириси Александр Красильников, энди учь куньден берли телефонгъа джевап бермей.
О, Акъяр футбол такъымынынъ президенти ве шеэр футбол федерациясынынъ ёлбашчысы ола. 

Бу сабыкъ алты депутат, девлет хаинлигинде къабаатлангъанлар арасында ялынъыз дегиль.
Прокуратура махкемеге энди 18 иш ёллады.
Фигурантларнынъ эписи 12ден 15 йылгъадже апис этиле биле. 

---

Къырым мемурий сынъырында араба патлатылмасы себебинден мал-мулькнинъ мусадересинен берабер он беш сенелик апис джезасы.

Бу акъта Баш прокуратурасынынъ матбуат кятиби Андрей Лысенко ЮА:Къырым мухбирлерине малюмат берди.
2016 сенеси Новоалексеевкада халкъ кечкен ерде парк этильген араба патлатылгъан эди.
Патлав себебинден бир къач инсан яраланып, бир киши эляк олгъан эди.
Бу вакъиа теракт деп танылды.

---

Къырым мухтар джумхуриет прокуратурасы Акъяр алты сабыкъ депутатларынынъ дава ишлерини махкемеге ёллагъан.
Олар ярымадада укъукъсыз референдумгъа къол тутув, яни девлет хаинлигинде къабаатлана.
ЮА КЪЫРЫМ журналистлери шекленгенлернинъ адларыны тапты.
Шахыслар ким олгъаныны ве депутатлыкъ вакътында ненен огърашкъанлары акъкъында мухбирлеримиз икяе этеджек. 

---

Ильхакъ этильген Къырымда бир кишилик пикетлер боюнджа махкемелер девам этмекте.
Пикет иштиракчилеринден бири - Эски Къырым сакини Гирей Куламетов.
Ишгъальджилер оны 10 куньге апис эткен эди.
Шимди Гирей азат этилип, эвине къайтты.
ЮА Къырым мухбирлери фаальни зиярет эттилер.
Гирай Куламетов не ичюн чыкъып русие репрессияларына наразылыкъ бильдиргенини невбеттеки левхамызда сейир этинъиз.

---

Гирей Куламетов биринджи кере интервью бере.
Йигит баягъы эеджанлана ве фикирлерини топламагъа тырыша.
Суаллерге джевап беререк, Гирай догъру ве келишкен сёзлерни тапмагъа арекет эте.
Гирей семетдешлери келеджекте де бойле кучьлю ве муаббет олгъаныны истей. 

Берабер олмакъ керекмиз, муаббет олмалымыз - о заман бизни кимсе енъип оламаз.
Чюнки биз четте къалып, маннен алякъасы ёкъ деп тюшюнсек, ярын бу беля онынъ эвине де келир. 

Кечкен сене октябрь айында Гирей Куламетов бир кишилик пикетке чыкъып, Къырымда русие репрессияларына наразылыгъыны бильдире.
январьнинъ 18-де исе озю де бу репрессияларгъа огърай - онынъ эвине кучь идаресининъ тахминен 30-40 хадими келип, тинтюв кечире, ондан сонъ Гирайны тутуп алалар.
Шу куню ишгъальджи махкеме оны 10 куньге аписке къапай.
Себеби - Гирейнинъ 2012 сенеси ичтимай агъларда ерлештирген материаллары\ эсапта “экстремистик ” экен. 

Мен ве къорантам ичюн бу бекленмеген бир шей олды.
Бу садедже мемурий къанун бозулмасы олгъаныны бильген сонъ, къоркъузмакъ, токътатмакъ ичюн махсус япылгъан спектакль олгъаныны анъладым. 

Адлиеджилер Гирейни не къадар азат этмеге истеселер де, о, 10 кунни СИЗОда кечире.
январьнинъ 28-де, Куламетов азат этильген куню изолятор янында оны достлары ве семетдешлери къаршылай.
Эски Къырымда джамиде олар дуа япалар.
Фааль эр кеске къол туткъанлары ичюн тешеккюр бильдире, чюнки эм тинтюв эм махкемеге кимсе къоркъмайып келе.
Тевкъиф этильгенден сонъ, онъа ве аилесине ярдым косьтермеге девам этелер.

Бизни кимсе бойсундуралмагъаны ичюн гъурур дуйдым.
Онынъ ичюн, биз аз олсакъ да, бирликте олсакъ ве бири-биримизге ярдым этсек, эр шейден кечермиз, буны эр вакъыт анъламакъ керекмиз.

Гирей Куламетов 27 яшында, о Эски Къырымда яшай.
Шимди о, къызы Айлин ве огълу Мухаммаднынъ янында.
Русие кучь идаресининъ къоркъузувларына бакъмадан, Гирей илериде де ватандашларына къол тутмагъа планлаштыра ве эписи сиясий мабюслер азат этиледжегине инана.

---

Энвер Крош аписте къалдырылгъан.
Не ичюн ишгъальджи махкеме апиляцианы адлиеджилерсиз бакъкъан?

Илхакъ этильген Къырымда инсан акълары меселеси эп феналаша.
Меджлис маруза азырлагъан.

Сахаров мукяфаты.
Къырымлалыр арсында джесюрлик мукяфатыны ким алды? 

---

Джесарет мукяфаты, айыры бир мукяфаттыр.
О, тек беш инсангъа бериле.
Тешшекюрлеримизни бильдирмек ичюн бу мукяфатны даа чокъ шахыскъа берильмеси ичюн ёл бердик.
Бу сене бизлер еди девлеттен кельген 80 шахысны мукяфатландырдыкъ


---

Земанивий къараманлар Андрей Сахаров адына мукафатлар алгъан.

Русие укюметинен махкюм этильген Къырым журналисти Николай Семена “Джесюрлик ичюн” орденинен такъдирленди .
Ондан гъайры, Москвада къанунсыз тутылгъан “укринформ” мухбири Роман Сущенко да бу мукафатны къазанды.
Премияны журналистнинъ ерине апайы ве къызы алгъанлар.
Къырымлы режиссер Олег Сенцовгъа да бу мукяфат наиль олгъан.
Шимди о Русие аписханесинде тутула, онынъ ичюн орденни Олегнинъ къыз къардашы Наталья Каплан алгъан.

---

Биринджи инстанциянынъ къарарыны махкемеджи денъиштирмеди.
Махкемеджи, башкъалары киби бутюн мураджаатларны ред этти.
Амма о, махкеме салонында фото ве видео чекмеге разылыкъ берген, биз айретте къалдыкъ.
Пек лояль махкемеджи тюшкен.

---

Дёрт йыл девамында ишгъаль - Къырымгъа ве къырытатарларгъа насыл къол тутмакъ мумкюн.
Бу акъта бугунь Авропа парламентинде лаф юрсетильди. 

Конференцияны Авропа парламентиндеки Чехия азасы Яромир Штетин ве Мустафа Джемилев ачты. “Къырым не олджакъ?” дисскусиясында меджлис векиллери Ахтем Чийгоз ве Ильми Умеров иштирак эттилер.
Олар бутюн дюньяны Къырымда мартнынъ 18-де оладжакъ президент сайлавларыны танымамагъа чагъыргъан.
Укъукъимаеджилери, Къырым ишгъальджилерден азат этильмеси ичюн не япмакъ керек олгъаныны айтып бергенлер.
Бундан гъайры, биринджи сефер Авропа парламентинде “Мустафа” весикъалы фильми косьтериледжек. 

---

Эскендер Бариев “Къырымтатар ресурс меркези идаресининъ азасы.”
Энди систематик шекильде тинтюв, соргъулав, тевкъифлер япылып, адамлар тутулып алына?
Ама эпбир, бир кишилик пикетлер бутюн бу адиселерге чокъ тесир этмекте.
Бу да Русие фаркълы актив арекетлерден къоркъкъаныны ве инсанларны эр тюрлю ёлларнен къоркъузмагъа арекет эте. 

---

Русиелилер къырымлыларгъа къол тутмакъ ичюн бир кишилик пикетлерге чыкътылар.

Фааллер День политузника деген айда бир кечкен акцияны отькерди.
Олар Москва сокъакларына плакатлар котерип чыкътылар.
Анда исе къырымтатарлар не ичюн отургъанлары, къырымлыларнынъ джинаий ишлери ве махкемелери акъкъында яздылар.
Бу сефер акцияны Украина ве Русие арасында мабюслар денъиштирильмеси мевзусына багъышланды.
Бундан да гъайры Къырым азат этильмеси ве Донбаста дженк тохтатылмасы талап этильди.

---

Ишгъаль этильген Къырымда инсан акъкъларынынъ бозулмасы акъкъында Петро Порошенконынъ Альфонсонен корюшюв япкъан вакътында сёз юрсетильди.
Украина президенти, Италия ОБСЕ миссиясынынъ эсас вазифелери арасына Донбасс меселесини кирсеткени ичюн миннетдарлыгъыны бильдирди. 

---

Украина тыш ишлери назири Павел Климкин ве ОБСЕ башлыгъы Анджелино Альфано корюшювинде ильхакъ этильген Къырымда - инсан акъкъларынъ бозулмасы акъкъында сёз юрсетти.

Павел Климкин, украин сиясий мабюслерининъ азат этильмеси ичюн, Италияны Русиеге къаршы сыкъыштырувларны токътатмамасына чагъыргъан.

---

Ишгъаль алтындаки Акъярда украин фаали Игорь Мовиенконынъ иши боюнджа махкеме отурышувы кечти .

Былтыр сентябрь айынынъ башында, аякъмашнасында украин тимсаллери олгъан ичюн Мовенконы котеклеген эдилер.
экимлер котекленген Игорьнинъ мийи сарсылгъаны, ченгеси ве бурну сындырылып, башы травма олгъанын тайин эткен эдилер.
3 айдан сонъ, Русиенинъ полиция хадимлери оны тутып ала.
Оны «ВКонтакте» ичтимаий агъынынъ «Къырым-Украина» группасында язгъан изааты ичюн экстремизмде къабатлай.
Мовенконы 5 йылгадже апис къапайбилелер.

---

Украина арбий истихбараты ильхакъ этильген Къырым ве Донбасстан силя кетирильмесининъ эки эсас ёлу олгъаны акъкъында хабер эте.
Биринджиси - Азав денъизинден, экинджиси исе къарадан - Керич копрюнден Русиеге, андан Донецк ве Луганск виляетлерининъ боевиклернен незарет этильген территоияларына.

---

Къырым ильхакъындан сонъ украин арбийлери бир къысым силя ве техниканы чыкъарып етиштирген.
Амма 2014 сенеси июль айында Владимир Путин бу процессни токътата.
Ильхакъ этильген ярымадада украин силясынынъ тахминен 90 файызы къалды, дей истифадаки полковник Олег Жданов. 

Калашников автоматлардан башлап МИГ-29 къырыджыларына къадар Силялы къуветлернинъ теркибине кирген эр шей, шу джумледен гемилер, танклар, бронетранспортёрлар ве арбий машналар да къалып кетти

---

Украин силялары къырымдан донбасскъа ёлланылгъаныны ве Русиеде къулланылмагъан Т-64 танклар къулланылгъаныны ато да тасдыкълайлар.
Путиннинъ Украинагъа гемирлерни къайтармакънен багълы теклифи - хырсызлангъан техника ярымадада энди къалмагъаныны косьтере, дей эминликнен эксперт Владислар Селезнев.

---

Донбасс ишгъальджилерден азат этильген вакъытта, Инкерман ве Кефе анбарларында сакълангъан силя таплыгъан.
Анда тапылгъан весикъалар да бу силя башта украин арбий денъизджилерине аит олгъаныны тасдыкълагъан. 

---

Запт этюв ве ильхакъ этильген Къырымдан Донбаскъа украин силясынынъ кетирильмеси халкъара нормаларына зыт келе ве къабаатлы шахыслар ичюн джинаий месулиетни козьде тута. 

---

Русие федерациясы бу силяны къанунсыз группировкаларгъа бермеси, джинаий иш киби танылабиле. 

---

Русие тарафы бу меселе боюнджа шимдилик ич бир изаатлар бермей.
Экспертлернинъ фикрине коре, ильхакъ этильген Къырымда къалгъан силяны къайтарып, Русие Донбасстаки давагъа озюнинъ иштирак этмекенини гизлемек истей. 

---

Донбасста къанунсыз шекилленген джумхуриетлернинъ боевиклери ильхакъ этильген Къырымдан силя ала.
Украина шаркъына силя Русиеден кетириле.
Бу акъта Украина мудафаа назирлигининъ истихбарат идарелигинде хабер этелер.
Насыл силя ве о насыл этип кетильгенини Руслан Халапов араштыргъан. 

---

Ишгъальджи махкеме октябрь айында кечирильген ир кишилик пикетлернинъ иштиракчиси Энвер Крошны аписте къалдыргъан.
Онынъ шикяетини къапалы режимде адлиеджилерсиз бакъылгъан, не себептен?
Юлия Вене айтып береджек.

---

Махкеме топлашувындан эвель, Энвер Крош омюр аркъадашынен корюшмеге изин алгъан.
Айшенинъ сёзлерине коре, Энвер озюни яхшы ис эте ве СИЗОдаки шараитке шикяет этмей.
Энвернинъ тевкъиф этильмеси эвельден планлаштырылгъан эди, деген Энвер омюр аркъадашына. 

Весикъалар олмамазлыгъы себебинден проблемлер чыкъкъын.
Башлыгъы шикяет эткен. 
Акъай, бир пакет весикъа олмагъаныны эшиткен.
Онъа саат бирде телефон ачкъанлар.
Демек, эр шей планлаштырылгъан экен.

Бугуньки отырышув къапалы режимде кечкен.
Адлиеджи биле кирсетильмеген.
Эмиль Курбединов Крошнынъ аппеляциясы бакъылмасына вакъыт денъиштирильмесини истеген.
Буны ред эткенлер.
Шу вакъытта адлиеджи Хизб-ут-Тахрир иши боюнджа башкъа махкеме отурышувында экен.
Бу махкеме отурушы Ростовнынъ Шималий-Кавказ арбий махкемесинде кечирильген.
Курбединов бу махкеме процессинде Акъмесджитнинъ арбий махкемесинден Заир Смедляев иле видеобагъ вастасынен къабаатлангъанларнынъ менфаатыны къоруды. 

Хизб-ут-Тахрир иши боюнджа махкеме отурушувын башкъа куньге авуштырылды, чюнки Энвер Бекировнынъ адлиеджилери кельмеген.
Энвер агъанынъ къорувына акъкъыны бозмамакъ ичюн отурушувны февральнинъ 14-не саат 15-ке, сонъра исе 15-не саат 10гъа ве февральнинъ 20-не къалды. 

Башта махкеме башкъа вакъыткъа тайинленген.
Амма оны бир саат эвель кечирмеге къарар алгъанлар.
Айны вакъытта Энвер Крош боюнджа да махкеме отькериледжек эди. 

Махкеме вакъты саат 11-ге тайинленген эди, амма неичюндир оны саат 10гъа авуштыргъанлар, чюнки адлиеджи башкъа махкемеге кетип, мында келип оламагъан.

“Хизб-ут-Тахрир” иши боюнджа махкеме бир сааттен зияде сюрьмеди.
Энвер Крошнынъ берген аппеляциясыны да чокъ бакъмагъанлар.
О, аписте февральнинъ 4-недже къаладжакъ.
Ишгъальджи акимиет Крошкъа он куньлюк апис джезасы бельгилеген.
Январнинъ 25-нде Энвернинъ эвине кучь идаресининъ хадимлери кельген.
Оны, 2012 сенеси ичтимаий агъларда ерлештирильген материаллар ичюн экстремизмде къабаатлайлар.
Бу Энвернинъ биринджи якъаланувы дегиль.
2015 сенеси декабрь айында русие кучь идаресининъ хадимлери фаальни электрик акъымнен къыйлап, наркотик сатмасыны бойнуна алмагъа меджбур эткен экенлер. 

---

Къырым сакинлерининъ Силялы къуветлер сафына хызметке чагъырылувы къанунсыздыр.
Ве Русиенинъ акимиети, яни Перзидент, Мудафаа назири, генштаб башлыгъы ве башкъа юксек арбий вазифелерде чалышкъан шахыслар бунъа месулиетли.
Бу иш юкъарыда анъылгъан Русие федерациясынынъ бу месуль шахысларнынъ Гаага халкъара махкемесинде махкюм этильмесинен битеджек.

---

Биз чокъ сефер тешкерювни битирип оламагъанымыз акъкъында бильдирдик.
Ве битирип оламаймыз.
разылыкъ бермейлер.

Адлиеджи яшагъан ери этрафында юрмеге рухсет сорагъан эди.
Чюнки Мустафа эвден чыкъып олмай, амма оларнынъ малы-мулькю бар, ве къорантагъа ярдым этмек керек.

“26 ишининъ” фигурантлары Али Асанов ве Мустафа Дегирменджи 7 апрельгедже эв тевкъифинде къаладжакъ.
Ишгъальджи Къырым Махкемеси адлиеджилернинъ апеляциасыны ред этти.

Имаеджилер мабюсларнынъ сагълыгъы ярамай олгъаны ичюн тиббий тешкерюв япылмасыны талап эте эдилер.
Оларгъа иш тапылмасына да.
Чюнки Али Асанов ве Мустафа Дегирменджи хоранталырыны паранен теминлеген екяне инсанлар ола.
Амма махкеме бу деллиллерни къабул этмеди.
Къырымлылар кутлевий низамсызлыкъларда иштирак эткенинде къабатлангъанлары къайд этмек истейим.
Ве бу тек 2014 сенеси февраль айынынъ 26-нда Къырым Юкъары Шурасы бинасы огюнде Украина топракъ бутюнлигине багъышлангъан митингте булунгъанлары ичюн.

---

Чыкъыш тек къораданузеринден япыла!
Ишгъаль этильген Акъмесджитте Киров джаддесинде автобус енгиль машнанен чатышкъан.
Къазада кимсе зарар кормеген

Амма автобус ёлджулары накълияттан чыкъмакъ ичюн квест кечмеге меджбур олдылар.
Эвакуация видеосыны ёл незаретининъ фааллери чыкъаргъан.
Къалдырымгъа тюшмек ичюн адамлар къора атламакъ зорунда къалгъан.
Ёлджулар бу миссияны мувафакъиетнен кечкен.

---

Русие донбастаки терористлерни Къырымдан кетирильген силянен дестеклей.
Бу акъта Украина истихбарат идаресининъ векили - Вадим Скибицкий хабер эте.

Онынъ сёзлерине коре, запт этильген силя эки ёлнен кечириле.
Бириси Азав денъизинден, экинджиси Русие территориясы узеринден.
Истихбарат малюматына коре, шимди Украинынъ ишгъаль этильген къысмына силяны русие арбийлери кетире.

---

АКъШ девлет департаменти Русиени Къара денъиз узеринде америка учакъларына маниалар яратмамагъа чагъыра.

Русие уджюмджиси Къырым янында халкъара ава бошлугъында Америка къошма штатларынынъ истихбарат учагъынынъ ёлуна тюшти.
Су- 27 халкъара ава фезасында Къырым янында, ярым метро узакълыгъында учып, америка истихбарат учагъынынъ огюнде телюкели арекет япты.
Девлет департаментинде, къазагъа кетирмемек ичюн, бойле аректелерни токътатмагъа талап эте.
Русие мудафаа назирлигинде бильдиргенлерине коре: къырыджы америка учагъы Русие сынъырыны бозмасын деп озгъаргъан экен. 

---

Ильхакъ этильген Акъмесджитнинъ 20-ге якъын сокъагъы бугунь ярыкъсыз къалгъан.

Шеерде плангъа коре тамир ишлери кечириле.
Бу акъта ишгъальджи мемуриетнинъ сайтында сёз юрсетиле.
ярыкъсыз къалгъан эвлернинъ эксериети Крымская сокъагъында ерлешмекте.
Электрик февральнинъ 2-недже сёндюриледжек.
Акъмесджитлилернинъ эвлеринде саба саат 8ден саат 17гедже ярыкъ олмайджакъ.
Ярыкъ сёндюрмелери Акъярда да оладжакъ.
Ярыкъ олмайджакъ вакъытны косьтереген джедвельни шеэрнинъ ишгъальджи акимиети саифесинде тапмакъ мумкюн.
Ярыкънен багълы бу ал февраль айы боюнджа девам этеджек.

---

Эмир Асан Акъмесджитте догъып осе.
Кечкен сене, мектепни битирмек ичюн Киевге кочип келе.
Чюнки Эмир украин алий окъув юртуна окъумагъа кирмек истей.
Университетни даа сайлап алмагъан, амма келеджекте насыл зенаат саиби оладжагъыны биле.

Мен журналистика, реклама ве пиар болюгине кирмеге планлаштырам.
Энъ яхшысы, эльбетте Шевченко, амма башкъа вариантлар да бар.

Шимди Эмир Асан имтианлагъа азырланып репетитордан дерс ала.

— Украин тили ве Украина тарихы къыйынджа.
Чюнки Къырымда энди бир къач йылдан берли бу фенлерни огренмедим, эр шейни янъыдан огренмек керек.
Ильхакътан сонъ анда украин тили ве тарихы берильмей.

Къырымда мектепни битирип, ЗНО берип оламагъан мезунлар ичюн тасиль назирлигинден махсус кириш программасыны ишлеп чыкъарылды.
Онъа коре, абитуриентлер тиль ве тарих имтианларыны украин мектеплеринде берип, университетлерде профиль сынав кечеджеклер.
Университетке кирмек ичюн, мектеп аттестаты биле керекмей.
Эгер имтианлардан яхшы кечсе, бюджетке де кечмек мумкюн.

Кечкен сене, бу программа боюнджа Тасиль назирлиги къырымлылар ичюн 2 бинъ бюджет ер айыргъан эди.
Амма тек 200 абитуриент кирген.
Себеби - ильхакъ этильген ярымадада малюмат етишмемезлиги, деп тюшюнелер муэссиседе.

ЗНОсыз украинанынъ 35 университетине кирмек мумкюн.
Олар арасында Таврия Миллий Университети.
О, ярымададан Киевге кочип кельген.
Мында студентлернинъ 30% къырымлыдыр.
Таврия университетинде абитуриетлернинъ телюкесизлиги акъкъында да тюшюнелер.

— Биз университетимизге киргенлернинъ джедвеллерини бильдирмеймиз, оларны тек гизли шекильде ачыкълаймыз.
Анда къырымда фсб информацион малюмат базасы тизмесин деп, абитуриентлернинъ эписи ракъамларнен ишаретлене.

Эмир имтиязлардан файдаланмайып, умумий процедура боюнджа кирмеге къарар алды.
О, окъумагъа истеген университет “Къырым-Украина” меркезлерининъ джедвелине кирмей.

— О университетлернинъ джедвели манъа келишмей.
Онынъ ичюн мен бу программа ярдымынен кирмейджем.
Бу программа боюнджа кирген танышларым бар, олар мемнюн къалды, программа керчектен де чалыша.

Къырымлылар ичюн махсус программа боюнджа весикъа теслим этеджек вакътына, тасиль назирлиги даа бильдирмеген.
Имтианлар исе окъув йылы битмеден башланмайджакъ.
Эмир киби ЗНО бермеге истегенлер исе февральнинъ 6дан мартнынъ 19надже тестленювге къайд этильмек керек.

---

Февраль айындан башлап Херсон виляетинде 3 мемурий хызмет берюв меркези чалышмагъа башлайджакъ.

Анда къырымлылар украин паспортыны ресмийлештирип, биометрик паспортыны алабиледжек.
Бундан эвель, буларны тек Миграцион хызмети болюклеринде япмакъ мумкюн эди.
Анда къырымлыларгъа ерли сакинлернен бир севиеде хызмет косьтериле эди.
Инсанлар чокъ олгъаны себебинден идареде весикъаларнынъ азырланмасы пек чокъ вакъыт ала тургъан.
Янъы меркезлер Чаплынка, Каховка ве Херсонда мемурий сынъыр янында ачыладжакъ.
Бундан гъайры, мемурлар Новоолексеевкада да даа бир меркез ачмагъа планлаштыра.

---

Русие кучь идаресининъ хадимлери джумаэртеси куню “Къырым бирдемлиги”нинъ топлашувы вакътында бина сарып аларакъ, инсанларны къанунгъа зыт арекет этип тутты.

Бу акъта адлиеджилер азырлагъан шикяетте сёз юрсетильмекте.
Анда къайд этильгенине коре, полиция хадимлери, топлашув иштрачилерине психологик сыкъыштырма япкъан.
Адамларны, болюкке алып кетеджеклеринен къоркъузгкъанлар.
Бунен берабер кучь идарелисининъ хадимлери озь весикъаларыны косьтермеген.
Укъукъкъорчалайыджылар, бутюн бу арекетлер, инсан акъкълары боюнджа конвенциягъа зыт кельгенини бильдире.
Январьнинъ 27-нде русие полициясынынъ хадимлери, Къырым бирдемлигин айда бир кечирильген топлашувына сюрип кирген.
Кучь идаресининъ хадимлери махсус чагъырылгъан ве силя къыдыргъанлар, адамларгъа исе бинадан чыкъмагъа ясакъ эткенлер.
Бир шей тапмагъан сонъ, бутюн иштракчилернинъ весикъаларыны къайд этип, фотосуретлерини чыкъаргъан сонъ, бинадан чыкъмагъа изин бергенлер.

---

Украинада ЗНОгъа къайд этильмекнен багълы денъеме шеклининъ битмесине эки кунь къалды.
Истегенлер бу эки кунь ичинде ариза бере биле.
ЗНО - украина алий окъув юртларына кирмек ичюн кирсетильген меджбурий бир шарттыр.
Амма украин атестатыны аламагъан къырым талебелери ичюн айры бир программа бар.
Къырымлылар насыл этип украина университетлерининъ студентлери олабиледжеклери акъкъында, Эннан Булатов даа да тавсилятлыджа биле.

---

Ильхакъ этильген Къырымнынъ Русие незаретиндеки сабыкъ сагълыкъ назири Петр Михальчевский февральнинъ бешинедже аписте къаладжакъ.
Бойле къарарны Херсон виляетининъ апелляцион махкемеси чыкъарды.

Къырым прокуратурасы Михальчукны ишгъальджи акимиетте чалышкъаны себебинден девлет хаинлигинде къабаатлгъаныны къйай этмели.
Михальчук озюни къабаатлы деп саймай.
о, январьнинъ 5-де Киевде якъалангъанныны хатырлатмалы.
Тевкъиф этильге вакъыкъадже о, Киевдеки хусусий клиникаларнынъ биринде мудир олып чалышкъан.

---

Чехия Къырымнынъ ильхакъыны ве о, Русиенинъ бир къысмы олгъаныны танымай.
Биз ичюн Къырым - бу Украина, ве эр заман ойле оладжакъ.

— бизде президент джумхуриети дегиль.
бизде парламент джумхуриетидир, девлет сиясети акимиет тарафындан шекиллене.
Мында президент оларнынъ айткъаныны динълемек керек.
О, фикирлерини сеслендире биле, амма бу онынъ шахсий нокъта-и-назары ве о, девлетнинъ сиясетини шекилленирмей.

---

Чехия президент салавларында Милош Земан гъалебе къазанды.
Онъа 52 файыз рей берильген.

Земан ракъиби Ирджи Драгоштан 4 рей зияде алгъан.
О, озюнинъ русие тарафдар олгъанынен белли.
О, дефаларджа Къырымны русие территориясы деп танымагъа ве русиеге къаршы санкцияларны токътатып, ярымаданы Русиеге бермеге чагъыргъан эди.
Амма Чехия парламенти онынъ фикирлерине къол тутмай.
Чехия эр заман киби Украинагъа къол тутмагъа азыр, деп бильдире сиясий эксперт Пётр Пойман.

---

Америка къошма штатларарынъ русееге къаршы кирсеткен янъы санкцияларынынъ джедвели белли олды.
онынъ теркибине 21 бир тешкилят ве 21 русие ватандашы кирди.
НАЧАЛО ВМЗ
Джедвельге "Техно-пром-экспорт".
тешкилятынъ башлыгъы Сергей Топор-Гилка да кирген,бу адам ильхакъ этильген Къырымгъа Сименс турбиналарынынъ къанунсыз кирсетильмесинде къабаатлана.
Ондан гъайры, боевиклер незаретиндеки ЛНР територриясынданъ Полониягъа 11 тонна антрацит кечирген "Дон-коал-трейд" тешкиляты да санкциялар алтына кирсетильген.
Джедвельге къанунсыз сайланыгъан Къырым Депутаты - Наталья Поклонская кирди.
Амма онынъ фикрине коре,бу санкциаяар онъа дегиль де, Дональд Трампкъа къаршы сынъырлама чыкъара.

---

Корюшювде Петр Порошенко Курт Уолкер Украина силялы къуветлерине “Джавелин” танкларгъа къаршы ракета комплекслерининъ берильмеси акъкъында анълашкъан.

Бу мудафаа техникасы, танк уджюми олгъанда файдалы. “Джавелин” “аттынъ да унуттынъ” принципи боюнджа чалыша - ракета чыкъарылгъан сонъ о, сайлангъан нишангъа озю ёл ала, атта оператор керекмей.
Комплекслер кетириледжек куню келеджек айнынъ башында белли оладжакъ.
Украин сиясетчиси Андрей Золотарев исе, корюшюв менфий олды деп тюшюне.

---

Бу инсанлар Къарасувбазар СИЗОсы янында Гирай Куламетовны къаршыламакъ ичюн топлашты.
Мабюс бинадан чыкъкъын сонъ къырымтатарлар адетке коре дуа окъуйлар.

Гирайгъа къол тутмакъ ичюн кельгенлер, онынъ тевкъиф этилювине къаршы, чыкъарылгъан укюмге къанунсыз дейлер.

Отькерильген махкеме отурышувлары ве инстанциялар къанунсыз эди ве укъукъимаеджи органлар тарафындан уйдурылгъан делиллерге эсаслангъан.
Гирайни бу сындырмады ве невбеттеки сефер бутюн халкъкъа укъукъимаеджи органлар бизни къокъузып, сустырмагъа истегенлерини косьтере демек истейим.

---

СИЗОдан чыкъкъан сонъ Гирай онъа къол туткъанларгъа ве оны къаршылап алмагъа кельгенлерге тешеккюр бильдире.
Мабюснинъ сёзлерине коре, тевкъиф этилювини Аллахтан бир сынавдыр, деп сая.

Аписте олгъан бу 10 кунь ичинде чокъ тюшюндим.
аят эр бир инсан ичюн сынав ве бу сынавны насыл кечеджегинъ пек муим.
Бугунь апис ола биле, ярын исе ёл къазасы, о бириси куню - къуванч.
Буны сынав киби къабул этмелимиз.

Къарасувбазардан тувгъан Эски Кырымгъа Гирай семетдешлеринен бирликте кете, Анда Куламетовнынъ азат этильмеси себебинден дуа окъула.

Гирай Куламетовнынъ эвинде олгъан тинтювлер октябрьнинъ 18-де кечкен эди.
Учь саатлыкъ тахкъикъий арекетлерден сонъ оны РОВДге алып кетелер.
Андан исе оны шу арада махкемеге ёллайлар.
Ишгъальджи махкеме, Гирай 2012 сенеси, яни ильхакътан эвель Интернетте ерлештирген видеолевха ичюн онъа 10 куньлюк апис джезасы бельгилей.

---

Украина ички ишлер назирлиги Къырым ве Акъяр полициясынынъ махсус алт болюклери тешкиль этиле.
Бу акъта Назирликнинъ башлыгъы Арсен Аваков илян этти.

Онынъ сёзлерине коре, Къырым ишгъальде олгъандже, полиция хадимлери халкъара трассаларда ве ярымадагъа якъын олгъан ерлердее чалышаджакълар.
Къырым ве Донбасс азат этильген сонъ Миллий полициянен Миллий гвардия азат этильген територияларда чалышаджакъ.

---

Сизлер Миллий полициянен берабер азат этильген Донецк ве Луганск веляетлерине ве Къырымгъа кирмек керексиз, анда исе ишнинъ догъру алып барылмасы узеринде чалышаджакъсынъыз.
Сиз бу ишни гузель билесинъиз.
биз Донецк веляети территориясыны азат эттик.
Бу пек агъыр иш, бир шей дикъкъатынъызны четке чеккен не олса олсун, бунъа азыр олмакъ керек.
Чюнки бойле процесслерге азырлыкъ - пек муимдир.

---

Бу Къырым бирлемлигининъ эр айлыкъ топлашувы.
Фааллер ве укъукъимаеджилери сиясий мабюслерге насыл ярдым этмек мумкюн оладжагъыны музакере этелер.
Корюшювде репрессия къурбанларынынъ акърабалары да бар.
Апансыздан салонгъа русие кучь идаресининъ хадимлери кирип келе.

Эллиге якъын русие укъукъкъоруйыджысы бинаны сарып ала.
Андан кимсени чыкъармайлар.
Тышарыда полиция арабалары тура, оларнынъ янында бир къач спецназ болюгининъ хадимлери тура.
Кучь идаресининъ хадимлери бильдиргенине коре, оларны мында бмриси чагъырыгъан экен.
фааллер корюшювге силя кетирген эмиш.

Русие укъукъимаеджилери ашханени тешкермеге башлай.
Одада ве муэссисе территориясында копеклернен кинологлар чалыша.

Бу къануний ве къарарлаштырылгъан топлашув.
Бугунь бир кере даа, Къырымда укъукъий терроризм инкишаф эткенини анъладым.
Чешит себеплернен келип, тынч кечкен топлашувны бозалар.

Силя тапмагъанларына бакъмадан, кучь идаресининъ хадимлери бинада булунгъанларнынъ весикъаларыны талап этип, изаатнаме язгъмагъа талап этелер.

Мен бирдемликте иштирак этмек, адлиеджилерни динълемек, вакъиалар ве махкеме отурушларнынъ кетишатындан хабер ичюн кельдим.
Амма автозаклар, полиция келиши, соргъулавлар киби шейдеры олды.

Русие кучь идаресининъ хадимлери ич бир къанун бозувлар къайд этмеди.
Тинтювден сонъ, корюшюв иштиракчилерининъ весикъаларыны ве суретлерини фотогъа чекип, бинадан чыкъаралар.

Бу Малюмат неге чевириледжегини сонъ корермиз.
Биз чешит арекетлер къанунсыз митинг ве топлашувларгъа чевирильгенини корьген эдик.
Мында олгъан бутюн Къырым бирдемлиги азалары ичюн бу протоколларнен нетиджеленебиле.

Украина тыш ишлер назирлигинде бу тинтювни къырымтатарларгъа нисбетен япылгъан невбеттеки баскъы ынтылувы деп саялар.
Бу акъта озюнинъ Твиттер саифесинде назирликнинъ башлыгъы Павел Климкин язды.
О, къырымлыларнынъ тахкъип этильмесини токътатылмасыны талап этти.
Русие кучь идаресининъ хадимлери зияретине бакъмадан, “Къырым бирдемлиги” эр айлыкъ топлашувларыны токътатмагъа планлаштырмай.

---

Ильхакъ этильген Акъярда эки юзь генч русиеге ант этти.

Мерасим арбий къуртарыджы ве далыджылар азырлав меркезинде кечкендир.
Ант эткенлер арасында Русиенинъ 5 виляетинден ве Къырымдан курсантлары бар.
Олар эписи кузь чагъырув компаниясы черчевесинде чагъырылды.
Бойдакълар Русиенинъ дёрт флотунда хызмет этеджеклер.
Умумен, ильхакъ вакътында, тахминен 10 бинъ къырымлы русие ордусына чагъырылды.
Украина тыш ишлер назирлиги буны Русиенен халкъара меджбуриетининъ джиддий бозулувы деп сая.
Халкъара гуманитар анълашмагъа коре, ишгъальджи девлетнинъ кекъырымлыларны ордугъа чагъырмасы ве зорламасы ясакъ.

---

Ильхакъ этильген территориялардан ватандашларнынъ чыкъарылмасы халкъара гуманитар укъукъны боза, хусусан ильхакъ этильген территоияларда булунгъан шахысларнынъ сюргюнлигинен багълы ясакъны.
Бундан гъайры, Лугин Русие ватандашы деген Москальованынъ джевабы дженк алып барылмасынынъ усуллары акъкъында Гаага конвенциясыны боза.
Чюнки о, ильхакъ этильген территориялар ватандашларыны ишгъальджи девлетке ант этмеге зорламасы ясакъ.

---

Кремль, къырымлы мабюс Андрей Лугиннинъ Украинагъа берильмесини ресмий шекильде ред эте.
Русиели омбудсмени Татьяна Москальова бильдиргенине коре, мабюс - Русие ватандашыдыр.

Бу акъта, Инсан акъкъларындан Юкъары Шура Векялетлиси Валерия Лутковскаянынъ мураджаатына берильген ресмий джевапта язылгъан.
Бунен берабер, мабюснинъ къадыны бильдиргенине коре, Андрей русие паспортыны алмагъан ве украина ватандашы ола.
Бундан эвель, Лугин, оны Украина къыта къысмына кечирильмелери ичюн, Русие Федерациясынынъ чешит муэссиселерине ве украина девлет органларына мураджаат эткен эди.
Русие аписханесине кетирильмесине наразылыкъ косьтерип, Лугин озюни ольдюреджек олгъан.
Къырым укъукъимаеджи группасынынъ бильдирмесинде Лугиннинъ Мордовия колониясында тутутлмасы - Женева конвенциясына коре, арбий джинает деп адландыргъанлар.
Ондан гъайры, Русие, Олег Сенцов ве башкъа мабюслерни озь ватандашлары деп, Украинагъа бермеге разы дегиль.

---

Уолкер эр шейни бербат этти.
Мувафакъиетли омюрге кечириледжек меселе - бу, америка силяларынынъ ве арбий донатмаларынынъ кетирильмеси.
Бу корюшювден сонъ, твирттерде, волкер барышыкъ меселелерини музакере эткенлерини икяе эте.
Ве тамам шу куню Азатлыкъ Радиосына берген интервьюсында буларны башкъа тюрлю этип айта.

---

Ильхакъ этильген Къырым ве Донбасста Русиенен кетирильген зарарнынъ тазмин этюв меселеси ал-азырда актуаль дегиль.
Бойле фикирни “Азатлыкъ радиосына” берген интервьюда Украина меселелеринден АКЪШ-нынъ махсус темсильджиси Курт Уолкер сеслендирди.
О, - ильк-эвеля, ильхакъ этильген территорияларнынъ сакинлери ичюн тынчлыкъ ве телюкесизликке иришмек, бундан сонъ исе гъайрыдан тикленювни башламагъа керек оладжагъындан эмин.

---

Бундан гъайры, Джанкойде яшагъан, учь баланынъ бабасы Энвер Крошкъа да укюм чыкъарылды.
Онъа 19 куньлюк апис джезасы бельгиленди.
Джеза Эбазерге бельгиленген мадде боюнджа чыкъарылгъан.
Бу экстремистик малюмат таркъатылувы маддесидир.
Ишгъальджи тахкъикъатчылар даа 2012 сенеси ичтимаий агъларда ерлештирильген пайлашувны корьгенлер.
Джумаакъшамы куню саба саат 6да кучь идаресининъ хадимлери бирден Сеитлер районында яшагъан Эбазер Ислямов ве Джанкойда яшагъан Энвер Крошнынъ эвинде тинтюв кечирген.

---

Ишгъальджи махкеме къырымтатары Эбазер Ислямовны тешвикъ ве экстримистик символикасыны нумайыш этювде къабаатлады.

Онъа 2 бинъ рублелик джореме бельгиленди.
Сеитлер районунындаки Сеитлер Вакъуф (Разливы) коюнинъ сакини, учюнджи группа инвалиды ола, дей онынъ акърабалары.
Тутулып алынгъан шахыснынъ баш шишиклиги бар.
Тутлгъан вакътта Эбазер ярамагъан, аджеле ярдым чагъырылгъан, амма ОМОН хадимлери беклемейип Эбазерни Сеитлер район болюгине алып кеткенлер.
Андан иш махкемеге ёлланылгъан.
Акъшам исе ишгъальджи махкеме укюм чыкъаргъан.

---

“Къырым Марафоны” ярымаданынъ тышына чыкъты.
Къырым фааллерининъ джоремелерини тёлемек ичюн, паралар энди тек Украинда дегиль де, башка мемлекетлерде де джыйыла.
Акция насыл пейда олгъаныны ве энди не къадар пара топлангъаныны Руслан Халапов биле.

---

Фааллер Киевде Русие эльчиханесилиги янында бир кишилик пикетлер кечирди.

Фааллер плакатларнен Къырымда гъайып олгъан 16 инсанны тапмакъны талап этти.
Оларнынъ эписи ильхакъ башлагъан сонъ гъайып олды.
Бу сою артыкъ, айда бир кечирильген 19-джы акция.
Амма эльчихане хадимлери даа бир кере биле фааллернинъ огюне чыкъмады.
Акция иштиракчилерининъ сёзлерине коре, бу ишгъальджи акимиет Къырымда гъайып олгъанлар меселеси ичюн месулиетли олгъаны себебинден.
Тедбир бир кишилик пикетлер шеклинде кечирильди.
Бойлеликнен олар Къырымда кечкен бир кишилик пикетлер иштиракчилерине дестек бильдирмеге истегенлер.

---

Ильхакъ этильген Ялтада юнус балыгъы аквариумыны йыкъаятырлар.
О, “Сказка” айванат багъчасы янында ерлеше.
Къырым КХВ-нынъ малюматына коре, юнус балыгъы аквариумынынъ саиби - айванат багъчасынынъ мудири Олег Зубков.
Ишгъальджи акимиетнинъ бильдиргенине коре, 2,5 каре метро тешкиль этен аквариум территориясыны къанунсызlşf тартып алалар.
Саибине 2016 ве 2017 сенелери джоремелер бельгиленген эди.
Ильхакъ этильген Къырым табиат назирлигининъ инспекторлары айткъанларына коре, юнус балыкълары тутулувында янълышлар тапылгъан.
Ялта шеер махкемеси аквариумгъа тахминен 568 бинъ рублелик джореме бельгилеп, айванларны конфискация этмеге къарар чыкъарды.

---

Артыкъ чокъ йылдан берли бу инсанлар акъкъында ич бир малюмат ёкъ.
Русие акимиети мураджаатларгъа джевап бермей.
тахкъикъат кечирильмей.

Арсен Алиев - Къырымда яшагъан иш адамы.
О, гъайып олды.
Оны эФСБ я да Къырым самооборонасы хырсызлап алды, деп беллейим.
Не себептен?
Онынъ сиясий бакъышлары, Украинагъа, онынъ бутюнлигине къол туткъаны ичюн.

---

Бир пайлашув 2010 сенеси япылгъан эди, экинджиси 2012-де Ве бу пайлашув себебинден онъа джореме бельгиленди.
Бу символика, шимди русиеде ясакъ этильген Хизб-ут-Тахрир тешкилятына аиттир Символлар ичюн пара джезасы алды.

---

Къырым марафоны девам этмекте.
Киевдеки фааллер къырымлыларнынъ джоремелерини тёлемек ичюн пара топлай.
Олар, киев сакинлерине ильхакъ этильген Къырымда русиенинъ сыкъыштырувлары акъкъында икяе этелер.
Бизим мухбирлеримиз де анда барып кельди.
Олар инсанлардан ярымадада олгъан репрессиялар акъкъында сорады.

— э, тек умумий шейлерни билем

— эгер уйледе ашамагъа чыкъмасам, бильмез эдим

Киевде пара топлагъан нокъталар январьнинъ 29надже чалышаджакъ.
Даимий чалышкъан нокъта “Крещатик” метро станциясынынъ янында ерлеше.
Экинджиси - кочьме нокъта.
Бойлеликнен, джумаэртеси ве базар куньлери - акциялар Лыбедська ве Лесная станцияларнынъ янында кечеджек.
январь 29-да, яни базарэртеси куню исе - Мустакъиллик Мейданында.
Бундан гъайры, тедбирлер Львов, Одесса, Днепр ве Херсон шеерлеринде кечириледжек.

Мында Украинанынъ къыта къысмында бу акциягъа къол тутмагъа къарар алдыкъ.
Адамлар, не олгъаныны бильсин, русие къырымтатарларгъа ве къырым мусульманларына къаршы япкъан зулумлары акъкъында бильсинлер деп, информацион кампания кечирейик дедик.

укъукъимаеджи тешкилятымызнынъ эсабы ачыкъ - биз де, пара джыямыз.
яни джоремелернинъ къапатылмасы ичюн керекли пара топласакъ, эпсини Къырымгъа ёллайджакъмыз

Биринджи кере “Къырым марафоны” былтыр июльнинъ 31-де илян этильген эди. “Къырым бирдемлиги” тешкиляты пара топламагъа башлай.
Оларны фаркълылыгъы - фааллер, джоремелерни онар рубле параларынен тёлегенине багълы.
Акция, Багъчасарайда ишгъальджи махкеме къарарына джевап оларакъ япыла.
О вакъыт, къырымтатарларнынъ эвлеринде кечирильген тинтювлернинъ шааты - Эмиль Беляловгъа 150 бинъ рублелик джореме бельгиленген эди.
Экинджи кутьлевий “Къырым марафоны” - кечкен сене октябрь айында бир кишилик пикетлерден сонъ башланды.

Къырым бирдемлиги джоремелер къапатылмасына пара джыйылмасы боюнджа экинджи къырым марафоныны илян эте

Шимди къырымлылар ичюн тайинленген джоремелер микъдары - бир миллион рублеге якъын. “Къырым марафоны” акциясына башкъа мемлекетлерде де къол тутыла.
Фааллерге Украинадан гъайры, АКЪШ, Авропа, Казахистан, Тюркие ве атта Литваниянен Филистинден де къошулдылар.
ЮА Къырым журналистлери де марафонгъа къошулып, къырым фааллерине къол туттылар ве янъы йыл арфесинде Къырымгъа джоремелер къапатылмасы ичюн пара ёлладылар.

---

2014 сенеси баарьде гъайы олгъан инсанларнынъ портретлерине бакъсанъ - оларнынъ чокъусы фааллер, оларнынъ бир къысмы аля даа ёкъ, базылары исе, чокъ шукюр, тапылды.
Шу сене кузьден башлап исе адий инсанлар гъайып олмайгъа башлай.
Бу арекетлер башкъаларны къоркъузмакъ ичюн япылды.

---

Ильхакъ этильген Керичте Митридат мердивенининъ конструкциясыны дагъытып башладылар.

Андан басамакъ, къаплама пилякиси ве грифонлар сёкюлип алына. “Шаркъий Къырым тарихий-медений къоргъы”нынъ мудири Татьяна Умрихина бильдиргенине коре, бу реконструкция ишлерининъ бир къысмы.
Чюнки мердивеннинъ бир къысмы та 2015 сенеси июнь айында йыкъылгъан экен.
Тюневин, даа бир дикъкъат чекиджи ер “Еникале” къалеси де дагъылмагъа башлагъаны акъкъында белли олды.
БАш кемернинъ бир къач дане буюк ташы еринден ойнап тюшкен.
Амма ишгъаль этильген Къырым Назирлигинде бильдиргенлерине коре, къале ичюн йыкъылув телюкеси ёкъ. “Еникале” — даа 18джи асырда къурулгъан мимарджылыкъ абидесидир.

---

2014 сенеси февраль айынынъ 28-де русиели аскерлер къырым юкъары шурасыны контроль этип, депутат ве журналистлерден джеп телефонларыны тутып ала эдилер.

Бу акъта сабыкъ президенти Виктор Янукович иши боюнджа кечирильген махкеме отурышувы девамында миллий Меджлис реиси Рефат Чубаров бильдирмекте.

Айткъанларына коре, февральнинъ 28-нде ерли телеканаллар Къырымда Назирлер Шурасынынъ янъы реиси Аксёнов олгъаныны бильдиргенлер.
Мартнынъ биринде исе о, Русие президентинден Къырым къуртармасы ичюн ярдым сорагъан.
Чубаровнынъ къайд эткенине коре, 2014-сенесининъ вакъиаларыны Русиенинъ ачыкъ теджавузы деп саймакъта.
Лякин мартнынъ 18недже, ярымаданы арбий контроли алтында тутмакъ ичюн Украинадан Москванынъ эр бир эмири эда этильмеси ве Къырымда «абхаз вариантынынъ» ишлетильмесинде эмин эди.

---

Январьнинъ 25-ши, бугуньки программамызда: 

русиели кучь идаресининъ хадимлери Джанкой ве Сеитлер районларында къырымтатарларнынъ эвлерине тинтювлер япмагъа кельди;

Рефат Чубаров къачакъ президент Виктор Януковичнинъ иши боюнджа къабаатлав тарафына шаатлыкъ япаджакъ;

къырымтатар лидерлери Ахтем Чийгоз ве Ильми Умеров Авропа парламентини Къырым къуртарылмасы ичюн бирлешмеге чагъырды.

Студияда: 

Янъы тинтювлер.
Кучь идаресининъ хадимлери Джанкой ве Сеитлер районларында къырымтатарларнынъ эвлерине кельди.

Януковичнинъ девлет хаинлиги акъкъындаки иш.
Рефат Чубаров къабаатлайыджы тарафнынъ шааты сыфатында.

Авропа Парламентинде Къырым меселеси.
Ахтем Чийгоз Къырым къуртарылмасы ичюн бирликке чагъыра.

---

Ишгъаль этильген Къырымда Русие тарафындан кечирильген террор девам этмекте.
Бу акъта Авропа парламентинде Миллий Меджлис реисининъ муавинлери Ильми Умеров ве Ахтем Чийгоз бильдирелер.

Оларнынъ Брюксельдеки чыкъышлары ярымадада инсан акъларынынъ бозулувларына багъышлангъан эди.
Умеров ве Чийгоз авропа депутатларына кутлевий тинтюв, тевкъифлер, апис ве джезалар акъкъында хатырлаттылар.
Айрыджа Миллий Меджлис реисининъ муавинлери хырсызлангъан, ольдюрген ве гъайып олгъанлар онларджа инсан акъкъында бильдирип Русиени- халкъара тешкилятларынынъ талап ве тевсиелерине къулакъ асмагъан, халкъара махкеме къарарларыны ерине кетирмеген террорист девлет деп адландырдылар.

---

Догъув я да олюм весикъаларынынъ алынмасы Къырым сакинлери ичюн-акъикъкий бир сынавдыр.
Весикъалар махкеме къарарына эсасланып бериле.
Украин къанунлары саделештирген процедурагъа чалышса биле, Къырым сакинлерининъ проблемлерини эксильтмей.
Тавсилятлыджа левхамызда сейир этинъиз.

---

Владимир Лешенко ишгъальден сонъ Къырымдан кочип кельди.
О, укъукъчы, бир чокъ кере махкемелерде ватандашларынынъ акъларыны къоруды.
2016 сенеси апрель айында ильхакъ этильген ярымадада Владимирнинъ дайысы кечине.
Олюм шеадетнамеси алынмасынынъ инджеликлерини билип, о, махкеме ичюн керекли весикъаларны ве атта делиллерни топламагъа риджа эткен.

Ишгъаль шараитинде яшамагъа меджбур олгъан инсанлар ичюн, Украинада догъув ве олюмнен багълы весикъаларнынъ алынмасы фаркълы шекильге таби- яни махкеме вастасынен япыла, амма къолайлаштырылгъан шекильде.
Владимир керекли весикъаны ярым йылдан сонъ алгъан.
Бу вакъыт ичинде о, чешит девлет муэссиселерине баргъан.
Укъукъимаеджилерининъ сёзлерине коре, бойле вазиет истисна дегиль - нормадыр.
Къырымлыларны керекмеген весикъалар кетирмеге меджбур этелер, базы алларда, махкемелер бир йылгъадже девам эте.

Весикъаларнынъ ресмийлештирюви иле къыйынлыкълар себебинден адамлар весикъалар ичюн девлетнинъ къыта къысмына баралмай.
Укъукъий ве сиясий араштырмалар меркезининъ эксперти Андрей Гниданынъ сёзлерине коре, догъув ве олюм адиселерини ишгъаль этильген Къырым ве Донбасс сакинлерининъ тек 10% ресмийлештирди.

Украина, ишгъаль этильген территорияларда олюм ве догъув акъкъында малюмат тасдыкъланмасы ичюн норма чыкъармакъ керек.
Бу норма, девлетнинъ къыта къысмында укъукъий весикъалар берильмесине темель олмакъ керек, дей укъукъимаеджилер.
Вакътынджа ишгъаль этильген топракълар назирлигинде бу меселени билелер.
Олар джемаат тешкилятларына янъы къанунны ишлеп чыкъармагъа теклиф этти.

---

Террорист олгъан президентнинъ сайлав куню якъынлашмакъта.
Бунынъ сайлав олмагъаныны, эр кес анълай - Русиеде сайлав деген шей ёкъ.
Рей берюв куню исе, террорист Путиннинъ къанунийлештирюв куню.
О, къол узатып, эли сыкъыладжакъ адам олмагъанындан эминим.
О, бу рей берюв кунюнен Къырымны озюнинъ территоиясы оларакъ тасдыкъламакъ истей.
Амма о, территориянынъ бир къысмы дегиль де, Русиенинъ мустемлекеси (колониясы).
Бугунь анда копюр дегиль де шейтан копюрю къурула.
Анда тарихий мирас ёкъ этиле.
Экологиянынъ вазиети февкъуляде фена алды.
сизлер бизим аятымызны къуртаргъан киби, кене де бирлешип бунъа къаршылыкъ косьтерменъизни риджа этем.
Бизим сиясий мабюслеримизни, халкъларымызны, Ватанымызны къуртарынъыз.

---

Русие ич бир шарт къоймадан Украинаны раат къалдырмагъандже, Къырым ве Донбасстан чекильмегендже, онъа къаршы кирсетильген санкцияларны зайыфлатмамалы ве лягъу этмемели.
Сиясий баскъыны, аризаларны ве резолюцияларны девам эттирмели.
Спорт ве медений тедбирлерде бойкот япмакъ керек.
Икътисадий санцияларны арттырмакъ керек ве олар, Русиени Къырым ве Донбасстан чыкъмагъа меджбур эттирмегендже, оларны кенишлетмек керек.

---

Бу, сонъки вакъытлары олгъан сейсмологик адиселернинъ нетиджесидир.
Къырымнынъ шаркъий къысмында джиддий сарсынтылар олгъан эди, ве эльбетте, айры техноген вазиет - бу, билесинъизми, чокъ арабалар, ве къалени кесип кечкен кечкен демиръёл тренлери де бунъа себеп ола.

---

Ильхакъ этильген Акъярда Русие акимиети кутлевий шекильде аджеле ярдым хадимлерини иштен бошата.

Февраль айында анда аджеле ярдым станцияларнынъ 6 мудирини иштен чыкъараджакъ экенлер.
Хадимлер бойле къараргъа къаршы чыкъа.
2015 сенесинден башлап эмшире ве санитарлар штаты энди эксильди.
Шу себептен кочьме бригадалар даа эксильди.
Эким ве фельдшернинъ сайысы учь къаткъа азлашты..
Хадимлер - февральде мудирлернинъ кутлевий къыскъартылмасы аджеле ярдым чалышмасынынъ зайыфлашмасына кетиреджегинден эмин.

---

Къырым Мухтар Джумхуриетине багъышлангъан Украина Анаясасынынъ онунджы къысмындаки денъишмелер боюнджа иш группасынынъ биринджи топлашувы кечкен сене сентябрь айында кечирильген эди.
Халкъ депутатлары, мемурлар ве джемаат фаалери бир афта ичинде 137 мадде боюнджа денъишмелер кирсетильмесини теклиф этти.
Оларнынъ арасында тек экиси тийильмеди.
Иш бугуньгедже девам эте.

---

— бизим вазифемиз - мумкюн олгъан денъишмелерни ифаде этмектен гъайры, бу денъишмелер амельдеки Анаясанынъ башкъа мадделерине максималь шекильде уйгъун ве анълайышлы олсун деп, бунынъ узеринде иш кечирмек.

---

Айны заманда, бир къач фаальнинъ бакъышлары иш группасынынъ нокъта-и-назарындан фаркълана.
Олар буны, Украина президентине азырлангъан ачыкъ мураджаатта бильдирди. 
Бу тахмин этильген мухтариет адынынъ, ярымада статусынынъ ве Къырымдаки украин акимиет органларында къырымтатарларнынъ темсильджилиги меселеси.
Меселя, бир тешеббюс группасынынъ фааллери миллий-территориаль мухтариет ве эки палаталы парламент тешкиль эмеге теклиф эте.

— Биз оны Къурултай деп адландырмагъа тюшюнемиз, юкъары палата - Меджлис, о исе къырымтатар топлулыгъынен ве къырымтатары олмай бильген къоранта азаларынен шекиллене, экинджиси исе - бу, умумий къырым больгесинде шекилленген векиллер палатасы.

Иш группасы Къырым парламентининъ тизилишини башкъа тюрлю коре.
Миллий Меджлис реиси Рефат Чубаровнынъ фикрине коре, къанун чыкъарыджы орган бир палаталы олмакъ керек.
Амма айны заманда о , денъишмелер боюнджа эр кес озь теклифлерини кирсете биледжегини хатырлата.

— Иш группасынынъ топлашувларында чалышаджакълар, текрарлайым - истеги олгъан, эр бир Украина ватандашы бойле имкян алды, чюнки бизим топлашувларымыз ачыкъ эди, мерамыны бильдирген эр кес ичюн кириш ачыкъ эди. 
шекиль пек муим, халкъ депутатлары исе бельгилесин - бу янълыш бир янашув. 
Манасы муим, эсасы - биз теклиф эткен шейлер Къырым тамыр халкъы оларакъ къырымтатар халкъынынъ акълары тикленмесине максималь ярдым этсин

Рефат Чубаровнынъ айтакъанларына коре, Къырым меселеси оюнджа Анаяса денъишмелери ярымада узериде Украина суверинитетини пекитмек керек.
Амма Къырымнынъ келеджек статусы акъкъында лейха нетиджелери акъкъында лаф юрсетмеге даа эрте.
Иш группасы весикъа узеринде чалышмаларыны девам этмекте.
Келеджекте о, Конституцион комиссияда музакере этилип, Юкъары шурада рей берювге чыкъарыладжакъ.

---

Ишгъальджилер къырымлылар ичюн тасиль ачылгъан интернет-порталыны блок этмеге тырышты.
Платформа, ярымададан кельген балалар келип къыта къысмында ЗНОгъа азырлыкъ корьмеси ве украин алий окъув юртларына кирмеси ичюн ачылды.
Кечкен сене ишгъаль этильген Луганкс ве Донецк виляетлеринден ве Къырымдан украина алий окъув юртларына бир бучукъ бинъден зияде талебе окъумагъа кирди.

---

Миллий Меджлис реисининъ муавинлери Ахтем Чийгоз ве Ильми Умеров, Брюссельде инсан акъкъларынынъ имаеси комитететинде чыкъышта булунаджакълар.
Олар эФСБде башларындан кечкенлер ве корьгенлер шейлери акъкъында айтып бермеге истей.
Бойлеликнен къырымтатарларнынъ лидерлери Русиеге къаршы Авропа сыкъыштырмаларынынъ зайыфлашмамасыны истейлер.

---

Акъярнын зиярет варакъаларындан бири, халкъ арасында “Штык ве парус” киби белли олгъан стелла. 
Буллюр бурнундаки эйкельнинъ муэллифи къырымтатары Ирфан Шемсединовтыр.
Мимар озю Кезлевли.
Киев метро станцияларындан бири онынъ лейхасы боюнджа къурулгъан.
Юлия Никодюк мимарнынъ торунынен субетлешти.

---

Рапортнынъ башлангъыч версиясында бу дава деп язылгъан эди, амма тюшюнип бакъкъане сонъ, керчекни айтайыкъ дедик.
Чюнки бу - дава дегиль, бу эки мемлекет арасында , керчектен де бир дженк, ве о, аля даа девам эте.
Дженк ве даванынъ статусы исе эм юридик, эм де сиясий тарафтан фаркълы.
Мен беллесем, бу дженктир.
Комитет разы олгъаны ичюн биз дженк деп яздыкъ.

---

Кочип кельгенлер меселеси Украина ичюн биринджи сырада турмакъ керек.
Бу акъта Старсбургтаки сессия вакътында парламент ассамблеясынынъ депутатлары бильдирди.
Литвания депутаты Эгидиус Варейкис “Украинада дженкнинъ гуманитар акъибети” адлы резолюция азырлады.
66 депутаттан 56 киши къол туткъан, къалгъанлары исе битараф къалгъан.
Бундан гъайры, парламент ассамблеясында, Русие Къырым сакинлерини кене де сюргюн эткени къайд этильди.
Бойлеликнен, Русие Женева конвенциясыны боза.
дей депутатлар.
Чюнки украин ве къырымтатарларнынъ такъип этильмеси девам эте.
Резолюцияда Русие ве Украина арасында даваны дженк деп адландырдылар.

---

Ялталы “Хизб-ут-Тахрир”ишининъ фигурантларына январьнинъ 31-де укюм чыкъарыладжакъ.
Ростовдаки Шималий-кавказ округынынъ арбий махкемеси бойле къараргъа кельди.
Анда къырамтатарларнынъ иши боюнджа къапалы отурышув кечирильди.
Къабаатлангъан къырым укъукъимаеджиси Эмир-Усеин Куку ве Муслим алиев махкеме къарарынен Ростов-на-Дону шеерининъ 4джи СИЗОсына кечириледжек.
Башкъалары исе 1джи СИЗОда къаладжакъ.

---

Оюнджы, хореограф, “Учан-Су” ве “<var>Фиданлар</var>” ансамбллерининъ тешкилятчысы ве ребери. 

О, 1927 сенеси мартнынъ 14-нде Акъмесджитте дюньгъа келе.
Ич бир вакъыт Буюк санада ойнамагъа тюшюнмей.
Эр шей дженктен сонъ башлана.
17 яшында о, сюргюнликтен кече, сонъра айдавджы ве аякъкъап тамирджиси олып чалыша. 

Амма белли бестекяр Яя ШЕрфетдин иле танышувы онынъ бутюн аятыны денъиштире.
О, театрде чалышып башлай.

Санат ичюн буюк бир гъайып.
Али агъа чокъ йыл къырымтатар хореографиясы узеринде чалышты.
90джы йылларда ансамбллер тешкиль эте.
Талебелери пек чокъ эди.
Бу, энъ белли такъымлардан бири эди, эр ерге бара эди.
О, оюнларны популярлаштырды.
Мен беллесем, онынъ талебелери фаалиетини девам этер.

Али Алимов 22 йыл Одессада яшай, чюнки Къырымгъа кельмеге изин берильмей эди.
70-джи-80джи йылларда къырымтатар медениетини де ясакълайлар, амма Али агъа бунъа бакъмайып, Ватанына къайта ве гъаелерини амельге кечире.
70 йыл ичинде о, 2 бинъден зияде артист осьтюре.

Кулерюзьлю адам эди.
Пек ачыкъ ве самимий дуйгъулар багъышлай эди.
эр шейге тек позитив тарафтан янаша эди.
Медениетимиз буюк эрбабыны джойды.
О, эр вакъыт медениетимиз инкишаф этмесини истей эди.

Профессиональ оюнджы олгъан талебелеринен бирликте “Учан-Су” такъымы 20 йыл ичинде концертлеринен аман-аман бутюн Къырым ве Украина шеерлерини, бир чокъ Авропа мемлекетлерини зиярет этти, Тюркие, АКЪШ, Романия ве Полонияда халкъара фестиваллернинъ лауреаты олды.

---

Эр шей былтыр апрель айында ильхакъ этильген Багъчасарайда тинтювлер кечирильген вакътта башланды.
О вакъыт Рустем Османов аркъадашларынен берабер къырымтатарларгъа къол тутмакъ ичюн чыкъа.
Бу себептен олар русие акимиетининъ къурбанлары олалар.
Олар къанынсуз митинг кечирювде ве операция вакътында арабанен пияделернинъ кечмесине кедер эткенлеринде къабаатлана.
Махкемелер аля даа девам эте.

---

Бирдемлик ичюн джореме.
Ильхакъ этильген Къырым юкъары махкемеси къырымтатары Рустем Османовнынъ имаеджилери берген аппеляцияны ред этип, 10 бинъ рублени тешкиль эткен джоремени лягъу этмеди.
Амма бу акъта Рустемнинъ адлиеджиси Риза Изетов бильдирмекте.
Османов къанунсыз митинг тешкиль этювде къабаатлана.
Изетовнынъ сёзлерине коре, олар бир сыра шикяет берген.
Амма русие фемидасы бирисини де къабул этмеген.

---

мына къартбабаь яшлыкъта.
мында о чалышкъан вакъты.
къартбабам дженктен сонъ Киевнинъ тикленмеси ичюн пек чокъ чалышкъан.

Эльмиранынъ къартбабасы - къырымтатар мимары Ирфан Шемсединов.
О, “Акъяр къараман шеерине” деген обелиск лейхасынынъ муэллифи ола.
Бундан гъайры, Ирфан 1960-джи сенеси Киевдеки Вокзальная метро станциясынынъ интерьерини яраткъан дёрт мимардан бириси олды.

О ерде биз онынъ торуны Эльмиранен корюштик.

Бу къартбабам Эрфан Шемсетдиновнынъ фотосурети, о янъы къурулып биткен вокзальная метро станциясында тура

Станция мермер ве тунч ишлетильген сталин ампири услюбинде япылгъан.

Къыйралгъан пилон ве порталлар.
биразчыкъ къадимий русиени хатырлата.
барельефлер украин халкъынынъ тарихий вакъиаларыны акс эте.

Ирфан Шемсетдинов 75 яшта олгъанда, о халкъара ярышта гъалебе къазана, амма лейха омюрге кечирильмей.

о, шахсен Джемилев ве Чубаровнен таныш эди.
олар къырымтатар халкъынынъ геноциди къурбанларына багъышлангъан абиде къурмагъа тюшюне эдилер.
къартбабам бу абиденинъ 4 вариантыны азырлагъан эди.
сызгъылар ве иляхре.
биринджиликни къазангъан эди.

Шемсетдинов мимарлыкътан гъайры, ресимлер де сыза экен.
Чокъча къырым манзаралары узеринде чалыша эди ве эски эвлерни сызмагъа севе эди.

сувлы боялар, графит къалемлери.
мына къырымтатар эви.
62-джи йыл

Шемсетдиновнынъ торуны къартбабасынынъ ёлуны девам эте.
О, рессамджылыкънен огъраша.

этюдларнынъ чокъусыны мен къырымда, къартбабамнынъ янында сыздым.
о, эр вакъыт манъа файдалы тевсиелер бере эди.
онынъ ичюн, меним санатым къырым ренклеринен толу.

Онынъ сергилеринден бири “Къырым альбомы” деп адландырыла.
Рессам оларны 2015 сенеси ишгъаль этильген ярымаданы зиярет эткенде сызгъан.
Киевге къайткъан сонъ, Эльмира оларны ресим узеринде акс эткен.

онынъ ишлерини корьген сейирджилернинъ, меракълангъанларнынъ ве атта рессамларнынъ айткъанына коре, бу, къолайлыкъны, тезликни акс этмеге имкян бере.
бу онынъ бакъышы, онъа аит бир тарз.

Шимди Эльмира 28 яшта.
Къырым манзараларындан гъайры, о, фрэнк кинематографы мевзусында да сыза.
Ресимлерни Киевде Френк институты галереясында корьмек мумкюн.
Серги январьнинъ сонъунадже ачыкъ оладжакъ.

---

Русиенинъ Террористик акимиети планлаштыргъан имидж лейхаларны токътатмакъ меселеси парламент ассамблеясында пек актуаль шу джумледен, келеяткъан сайлав куню, анда сайлав деген шей умумен ёкъ, энъ буюк террористни сайлав куню, эм де футбол чемпионаты да якъынлашмакъта.
Мен беллесем, бизим вазифемиз - Къырым ве Украина Шаркъыны азат этильмегендже, санкциялар девам этмеси ве Русиеге къаршы тедбирлер арттырылмасы ичюн арекетлер этмек керекмиз

---

Киевде ЮА Къырым журналистлери, 2014 сенеси Къырым ишгъалинден сонъ Москвада нешир этильген китапны тапкъан.

“Севастопольские рассказы” - рус классиги Лев Толстойнынъ иджады.
Китапнынъ джылтында “Къырым тарихы - Русиенинъ тарихыдыр” деген сатырлар олмаса, ич бир зарары олмаз эди.
Бунынъ алтында йымшакъ бир шекильдеки теджавуз ве интервенция бар, деп тюшюне Миллий Меджлис реиси Рефат Чубаров.

---
