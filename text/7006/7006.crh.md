## ÖÇERKLER

### BİR SUBAYNIÑ TAQDİRİ

_Rahmyetli anamnıñ hatırlavları_

Rahmyetli anam, Cevaire Myecitova maña ta yaşlıqtan zeyinimye soy-sop, doğmuşlarımız aqqında bayağı tafsilâtlı malümat bere edi. Em anası, em babası taraftan myen ta yaşlıqtan şimdiki şecere teregimni tübü tamırından yahşı etip hatırama siñdirgen edi. Elbet de, soy-sop, aqrabalar çoq, lâkin anam er va qıt polkovnik rutbesinde olğan İsmail Myenadiyev aqqında çoq toqtala turğan edi ve bu myenim yaş goñlümde emcemye nisbeten ayrıca bir duyğu asıl etti. Anamnıñ babası Abdulmyecit, myenim qartbabam dört ağalı doğmuş olğanlar, qızları yoq, eñ büyükleri Abdulbari, Abdulğafar, Abdulmyecit ve Myeñligirey eken. Anamnıñ doğmuşları episi babalarınıñ doğmuşlarına emce demyey, baba sözü qoşqanlar: myesyelâ, Abdulbari babam dep aytılıp kelgen. Anam rahmyetli em anası, em babası tarafından olğan soylarını büyük sayğı ve ür myetnen tilge ala edi.

Myen doğğanda, ölar episi çoqtan cenkten evel Qırımda vefat etkenler, amma ölarnıñ balalarınen, torunlarınen sıq-sıq myektüpleşip, qatnaşıp, korüşip turdıq, em şimdi, anam vefat etken soñ, deyerlik episinen bağ tutam, kimsyeni ünutmayman, çaresi ölsa, barıp da kelem. Anamnıñ anası, myenim qartanam Resimhan asılında Kerç taraftan, çöl betten Mañğıtlı olğan eken, evlenip Çaltemir köyüne kelin ölıp tüşken, butün ömüri de bu köyde keçken. Anam çoqusı, ana-babadan öksüz qalğan İsmail ağamnı çoq hatırlay edi, çünki o Kerç bette Saraymyen köyünde doğğan, soñ ana-babadan öksüz qalğan.

Babasınıñ büyük ağası Abdulğafar babasınıñ torunını qartanası Resude abay qarap östürgen, Resude abay İsmailniñ babası Myenadinniñ anası olğan. O devirde, 20-nci yılları (İsmail ağam Saraymyen köyünde 1917 syenesi 5-nci öktâbrde doğğan) koylerde yaşayış ağır olğanından syebep, Resude abay yekâne torunınen er yıl yazda Çaltemir köyüne, anamnıñ evlerine kelip, bayağı vaqıt turıp, qışlığını toplap, myenim qartbabam ve qartanam, arabağa bayağı erzaqnı salıp, ozğara ekenler.

Anamnıñ İsmail ağam yaşında eki oğlan qardaşı olğan: Abdulğani 1915 s. ve Abdulvani 1917 syenesi balaları. Ölar rahmyetli öldılar, üçevi — Ğani, Vani ve İsmail, azbarda öynap yaz devamında qap-qara öla ekenler, em de pek qaynaq olğanlar, aqşam ölsa üçevi töşekte cümarlaşıp, öynaqlap zar-zorman yuqlap qala ekenler. Şay etip, anamnıñ babası büyük ağasınıñ yekâne qalğan tuyağına çoq yardım etken, atta İsmail ağamnen qartanası Çaltemirni öz doğmuş koyleri sayıp, yaz aylarını anamnıñ doğıp-ösken evinde keçirgenler. Neçündir bizim soyümızda tek İsmail ağam arbiy zenaatqa myeyil bere, alâ bugün sağ-syelâmyet Odessa şeerinde yaşay, polkovnik rutbesinde 94 yaşına keldi.

* * *

Cenk, ökkupatsiya, sürgünlik yılları, milletimiz içün ağır, facialı qara kunler… Tabiiy ki, bayağı yıllar anamnıñ İsmail doğmuşından iç bir türlü haberi ölmadı.

Emiş-emişten 1950-nci yılları, myen doğğan soñ, beklenmyeden, İsmail ağamdan anama üzun-üzadiye myektüp keldi. Anam, elbet de, köz yaşnen myektüpni oqup, butün doğmuşlarına haber etti, o vaqıt tek büyük ağası Abducemil 1937 syenesi Byeriya, YEjov, Stalin tarafından bos-boten qaabatlanıp, yalan üydurmalar ile apshanege qapatıldı, em de çoqqa barmadan atılğan edi. Amma aptesi Nahire, beraber öynap-ösken oğlan qardaşları Abdulğani ve Abdulvani sağ ediler, Samarqand vilâyetinde yaşay ediler, evli-barqlı ediler. Ebet, butün soy-sop İsmail ağam sağ-syelâmyet olğanını eşitip quvandılar. Eki yıl keçer-keçmyez İsmail ağam bizni özü yaşağan Odessa şeerine raatlanmağa çağırdı. Anam önıñ ömür arqadaşı aqmanaylı Taybe Byekirova olğanını, ta Qırımda cenkten evel evlengenini bile eken. O, bir oğlu Erik olğanını da bizge yazğan edi, endi bizge üçeviniñ fotoresimini yölladı. Elbet de, şu resimde İsmail ağam polkovnik formasında çıqqan. Biz o vaqıtta anamnen Odessağa barıp, ölarnen korüşip, anda bir ay raatlanğan edik…

Yıllar keçti, 1992 syenesi anam keçindi. 2006 syenesi Özbekistandan Aqmyescitke koçip keldim. Odessa endi bu yerge yaqın ve anda barıp kelmyek qolay öldı. Soñki kere barğanda İsmail ağamlarda on kun öldım. O endi eslengen, 94 yaşında. Myen İsmail ağamnıñ yanında olğanda, önıñ ömür yölunen, askerlik, subay ölaraq, taqdirinen myeraqlandım, cep defterimye bayağı qaydlar yaptım. Anamdan eşitkenlerim de bayağı edi. On kun içinde İsmail ağamnıñ ömür saifelerini birerbirer açtım, desyem yañlış ölmaz.

## Oqsüz balalığı

Rahmyetli anamnıñ yaşağan Çaltemir köyüne, İsmail ağam doğğan köy Saraymyen yaqın edi, çünki çöl tarafında yerleşken koyler biri-birine yaqın olğanı siyrek rastkele turğan. O vaqıtlarda çöl yaqta suv myesyelesi bayağı pıtraqlı, em az, tanqı edi, amma aşlıq, bostan çoq olğan. Koyler örtasında çoqusı avut olğan, köy cemaatınıñ bazıları quyu da qazğan, bundan da ğayrı tıynaqlar olğan, mında da suv saqlağanlar. Köy halqı malsız ölmağan, er bir köylüniñ azbarında sığırı, qoyı, eçkisi, tavuğı, çipçesi, koküşleri bar eken. Atı olğan soyu endi allı-taqatlı sayılğan, yani "syerednâk" tabaqasına kirgen, o vaqıtta traktorlar daa ölmağan, yerni eki ögüz yekip sürgenler. İsmail ağamnıñ babası Myenadil aqam Ayşe degen qızğa evlengen. Ölarnıñ öturğan yerine Saraymyen köyünde taşlıq dey ekenler, çünki ölarnıñ evi bir parça töpelikte yerleşken, anamnıñ babasınen, İsmail ağamnıñ qartbabası doğmuşlar, myenim qartbabam Abdulmyecit önıñ qartbabası Abdulğafarnıñ doğmuş qardaşı olğan, önıñ qadını Resude abay olğan. Anamnıñ eki doğmuş ağası Myenadil ağamnıñ ailesinde 5 öktâbr 1917 syenesi İsmail aqam doğa. Tamam kureş qaynağan yılları, inqilâp zamanı, qızıl askerler ve beyazlar arasında amansız kureş kete. İsmail ağam doquz aylıq ekende şu taşlıqta oq (snarâd) patlap anası şu yerde öle, o anasını atta hatırlamay. 9 aylıq qundaq bebiyi ne bilecek, şay etip babasınen qala, amma qartanası östürmyege yardım etken. Babasını biraz hatırlay. İsmail ağam 5 yaşına kelgende, 1922 syenesi babası apansızdan bu faniy dünyanı terk etken.

İsmail ağam yaşlay em anadan, em babadan öksüz qalğan, lâkin Resude qartanası yoqsuzlıqta ölsa da, önı baqıp östürgen.

Şu syebepten İsmail ağamnıñ balalığı Çaltemir köyünde anamlarnıñ evinde keçken. Ölar baarniñ soñlarında kelip, butün yaz turıp, erte kuzde qışlıqlarını toplap, qayta ekenler. Resimhan qartanam pek emyeksyever qadın olğan, erzaqtan ğayrı İsmail ağama ürba berip, arabağa minsyetip, yanlarına qışta aşaycaq şeylerini bere ekenler. Myesyelâ, bardaqlarda iritilgen sarı may, qartop, soğan, myetiyde soğum eti, qaqaç (üfaq doğralğan, qurutılğan et) — qışta ateşke qızartsañ pek lezetli öla. Ölar soñra Aqmanay köyünde yaşaylar, İsmail ağam myektepte oquy. Şu yıllarda ileride ömür arqadaşı ölacaq qız 1918 syenesi doğğan Taybe Byekirovanen bir myektepte tasil alalar. İsmail ağam hatırlay: "Özümye kore qara degil edim, amma ne içündir Taybe maña "qara Smail" dep eriştire edi. Myen de önıñ şay dep aytqanına bir açuvlana edim, syerteyip açuvımnı almaq maqsadınen öña taş ata edim. Lâkin atqan taşlarım öña iç tiymyey edi, amma myen önı o vaqıt ta begengenim, ğaliba".

1933 syenesi İsmail ağam oqumağa Kerç şeerine kete. Taybe totam da şu maqsatnen 1934 syenesi YAlta pedtehnikumına yönegen. Şu yılı yekâne Resude qartanası açlıqtan ölgen, endi İsmail ağam dar dünyada bir özü qala, amma yamanğa, hırsızğa, arsızğa qoşulmay, şaytan arabasına da minmyey, mına saña arbiy hızmyette pişkinleşken insan öla. Amma ömür yölu tikenli, qarsanbalı, zıddiyetlerge tolu olğanına baqmadan, çelik iradeli, öz milletini syevgen, cesür, myerd, iftihar etmyege lâyıq bir adam ölıp, ömür tazıyığına çıdamlı, myerhamyetli insan ölaraq şekillene.

İsmail ağam yedi sınıfnı Kefede 1933 syenesi bitirip, Kerç şeerinde FZOğa kire, Taybe totam da 1934nci syenesi Kefede yedi sınıfnı bitirip, YAltağa barıp oquy. O yıllar İsmail ağa içün ğayet ağır devir öldı, çünki açlıq öña raatlıq bermyey. Qarnı aşqa toymay edi, kene Kefege qaça, demiröl oquv yürtuna oqumağa kire. Ölarğa mında kunde 200 gramm ötmyek ve bir parça delfin eti bere ekenler, amma o er vaqıt alâ oqu ğan, öcalardan bir kere şikâyet eşitmyegen. Ne ölsa ölsun, dep voyenkomatqa göñülli ölaraq bara ve önı mında oqumağa alalar. Arbiy talim ögrenir eken, eki ay keçerkeçmyez alâ oquğanı içün önı rağbetlendirip başlaylar, oquğan yerde aşçı bizim millet balası olğan, onen İsmail ağam tanışqan, öña aş pişirmyege, qartop, et qızartmağa ögretken.

Şay etip İsmail ağam ta yaşlıqtan ayatını arbiy hızmyetnen çembersaç bağlay, lâkin Taybe totamnı köz ögünden qaçırmay. Kefede oquğan devrinde, İsmail ağam, syemiletkada koridorda kuzgü yanına Taybe totamnen korüşmyek içün, yerini belgilep, yazılğan kâğıtçıq (zapiska) taşlay eken, şay etip ekisi korüşe ekenler.

Kefede "Spartak" kinoteatri yanında bir qaç kere korüşkenler. Taybe totam Acimyendi köyünde öcalıq yapa eken, 1937 syenesi İsmail ağam öña barayatqanda, başta Çaltemirge bara, myenim anam evde yoq eken, tek aptesi Nahire İsmail ağamnı qarşılap, aşatıp-içirte. Soñra İsmail ağam öña Taybege ketemyen dep çıqa. Şu vaqıt myenim tizem (çoqtan rahmyetli) İsmail ağam nı ozğarıp köy çetine bara, sağlıqlaşalar, bayağı va qıt önıñ artından kozüni üzmyey baqıp turğan, şundan soñ ölar bir daa korüşmyegenler. İsmail ağam Acimyendi köyüne barıp, Taybe totamnen korüşe. Ekisi evlenmyege qarar bereler. 1937 syenesi öktâbr 19-da YEdi quyu (Semkolodezey) köy şurasına barıp evlenüv vesiqasını taqdim eteler. O devirde Qızıl Örduda hızmyet etmyek ğayet ağır eken. İsmail ağam bir şeyni ünutmay — önıñ milleti qırımtatar, önıñçün o er vaqıt, müntazam sürette, er berilgen vazifege büyük mesülietliknen yanaşıp, alâ derecede yapmaqnı, diger işlerde ibret ölmaqnı iç bir vaqıt hatradan çıqarmağan. Özü tabiatlı, mülâyim, önı bir baqıştan añlağan ömür arqadaşı öña qaviy tayanç ölıp, ağır vaqıtlarda öña siltem berip, tesyelli bağışlap tura, ölar bir-birine arqa tayap, aman-aman 73 yıl bahtlı ömür keçireler.

#### Ailede evlât quvançı

İsmail ağam arbiy hızmyette bulunğanından ölar sıq-sıq bir yerden bir yerge koçip-qonıp başladılar, 1938 syenesi syentâbrde Qırımda birinci evlâtları Kefede doğdı, amma doğuv aqqında şeadetnamyesi Aqmanay köyünde dep berilgen. O vaqıtlar ecnebiy adlar qoymaq bir ömür talabı olğan. Taybe totam belli alman inqilâp daiysi, rehberi sayılğan Ernst Telmannıñ adını begenip qoyğan. Şay etip dünyağa Erik ağam kelgen. Oğlan-tonğuç evlât olğanına İsmail ağam pek quvanğan, össye öña yardımcı ölacağına kimsyede şek-şube doğurmadı. Erik ağam bala ekende temiz ana tilimizde laf ete eken, sabırlı, namuslı, emyeksyever, qabiliyetli, istidatlı, ziyrek ölıp ösken, amma babası arbiy olğanından, çoq myektepler deñiştirgen, rus tilinde oquğan.

Öyle yerlerde öturğanlar ki, ilâcge bizim halq ölmağan, buña qoşma ölaraq İsmail ağam ve Taybe totam tübü-kendinden rus tilini bilmyegenler, şu syebepten yekâne evlâtları rus tilini mükemmyel, qaviy, syerbest bilmyesiniñ tarafdarı olğanlar. İleride önı aliy oquv yürtunda oquması közde tutulğan. Şimdi, elbette, ana tilni zayıf bile. 1956 syenesi Erik ağam Odessada örta myetktepni alâ işaretlernen bitirip, şu yılı Lomonosov adına Tehnologiya institutına kire ve 1961 syenesi önı kene alâ işaretlernen yekünlegen.

Şu yılı bizim millet qızına evlenmyek maqsadınen Tacikistannıñ Leninabad şeerine çalışmağa ketken. Sözünden qaytmağan, ğayet mesülietli, saf vicanlı, bergen sözüniñ saibi olğan mütehassıs az vaqıt içinde istidatlı myehanik ölaraq, sayğı-ürmyet qazanğan.

Bir yıl çalışqan soñ, qaytıp kelip, oquğan-yerine, aspiranturağa kirgen. 1963 syenesi Erik ağam Leninabadğa barıp çalışuvını anda devam ettire. O va qıtta Zeynep Boyaciyeva degen ekim qıznen tanış ölıp evlengenler. 1964 syenesi İsmail ağamnıñ tonğuç qız torunı Sevil doğa, o eki yaşında ekende, yañı aile 1966 syenesi Odessağa, ana-babasınıñ yanına qaytıp kelgen. Bir qaç yıl keçer-keçmyez Enver torunı olğan. Şimdi Sevil ve Enverniñ öz aileleri bar. Episi Odessada yaşaylar, ölarnıñ da büyük, boyğa yetken, aliy oquv yürtlarında oquğan evlâtları bar, amma kimsye qartbaba yölunı syeçip almadı, arbiy işke myeyil bermyedi.

#### İsmail ağamnıñ cenk yölları

İsmail ağam özüniñ arbiy adam ölıp yetişmyesine şahsiy özü syebepçi öldı, ne içün desyeñiz, eñ-evelâ öña ömürde yol kostergen pusla yoq edi. Erte öksüzlik zerresini çekti, atalar sözü bar: "Öksüz ölmyez, örsyelenir, bir öla kun korer".

Bu alicenap subaynıñ taqdirinde aynı bu atalar sözü aydın-açıq öz ifadesini taptı. Asırlar boyu bizim milletke iç bir vaqıt yahşı baqmağanlar, tarihnı közden keçirsyek, milletimiz müntazam sürette qamçı tübünde olğan, alelhusus arbiy hızmyet daa ziyade ağır olğan.

İsmail ağam boyle hatırlay:

— Myen özümde başta adden aşqın mesülietlik, qattı intizamğa boysunuv, cismaniy azırlıq, eñ müimi — çelik irade, insanlarnı qayğıruv, myerhamyetlik, şefqatlıq, cesürlik kibi çizgilerni mıtlaqa tez va qıt içinde terbiye etmyek lâzim edi. Pek erte, ta yaşlıqtan ferasyetni östürmyek içün santıraç oyünını müsta qil sürette ögrendim, iç peşman etmyeyim, aksine, şimdi bile, qartlığımda 94 yaşıma kelip, öndan tesyelli alam, o, myenim yañğızlığıma bir ömür ışığı, yaşamağa ümüt bağışlay, ğam-qasyevetni yeñmyege siltem bere desyem, yañlış ölmaz.

Ördu, askerlik — bu episi bir ayat çeltegidir. "Goñül — bu bir şişedir, şañğırdap sınar", degenler halqımızda. Amma insan ruhiy ezilsye, insan vucudı pek tez ğayıp öla bile. Bizim aramızda aynı şu ağır ruhiy vaziyetni yeñip ölamağanlar bu faniy dünyanı terk ettiler, sağ qalğanlar isye içkicilikke myeyil berip, öz-özlerine üküm çıqarıp, kureşip ölamay, insanlıqtan çıqtılar. Bizim milletke daa ziyade qıyın edi. Bizim tepmye aşağan halqımıznı er adımda ayaq astı etmyege qazaqlar azır turdılar. Qızıl Örduda özüñni saqlap qalmaq, ölardan özüñniñ üstünligiñni numayış etmyek — bu ğayet ağır vazifelerden biri edi. Eñ eyisi — hızmyette qazançlarğa irişip, arbiy rutbelerge saip ölmaq — ğayet myerdlik, mesülietlik, saqt öluvnı talap ete edi. Korgeniñ kibi, polkovnik ölıp öturam, amma bilesiñmi, Seyyare, bu myenden ne qadar mañlay teri tökmyekni talap etti, buña qoşma ölaraq er adımda myerdlik, cesürlik, qaramanlıq kostermyek kerek öla edi, ibret ölmaq talap etildi. Çoq qarsanba, keder ve manialarğa dayanmaq kerek öldı. Sayğı-ürmyet qazanmaq, er keske nümüne ölmaq — sanki sırat kopürinden keçmyektir. Sen, qırımtatar ölaraq diger milletlerni ayrette qaldırmaq kerek ediñ, sırat kopüri — bu qılıçtan keskin, qıldan ince yölnı basıp ötmyek kereksiñ. Ömür arqadaşım Taybe, canı cenette ölsun, birinci arqa tayançım edi. 73 yıl ömür etip, myen doğrusı, tabiatsızman, arbiy hızmyet myen içün nafile keçmyedi, açlıq, öksüzlik — bular episi bayağı myeni iprattılar, tabiatım qattı, syert öldı. Ya myen ana-baba baş sıypavını, öpmyekni, öhşamaqnı is etmyedim. Qartanam, ğarip, Alla rahmyet eylesin, yatqan yeri cennet ölsun, myeni baqıp östürdi, qarnımnı toydırdı, syeniñ qartbabañ Abdumyecit ağam, yardım etti, bular episi myenim tabiatıma tesir ettiler. Myen çoq şeyden marum qaldım. Taybe, bahtıma, kene yahşı, bir sözden, bir baqıştan myeni añlay edi. O ğayet mülâyim, sabırlı, insannı añlağan, çoq laf etmyegen, kerek myevzuda laf etken, pek çalışkır, emyeksyever, tabiat sarabı — desyem, yañlışmam. Boyle qazançlarğa irişmyemde, önıñ da issyesi buyüktir, elbette. Bahtlı ömür keçirdik. Oğlumız da bizni mu ğaytmadı, öz milletimizge evlenip, kelinimiz Zeynep de qızımız öldı. Bizni pek qayğıra, ekim olğanı bizge balaban yardım, hasta ölsaq o baqa, lâkin myen butün talap etilgen şeylerni yapam, arbiylik myende qattı intizam, müsbet şeylerge riayet etüvniñ zemin taşını qoydı.

Köy balası olğanımdan, at minüvni tez ögrendim, ya at bile özüne nisbeten nazar, diqqat talap ete, önı baqmağa da alıştım. Myen hızmyet yapqan arbiy qısımlarda qazaqlardan ğayet guzel, myerd, cesür, sayğığa lâyıq adamlar da bar edi. Ölarnen dost ölıp çoq yıllar myektüpleştim, ölar yapqan yahşılığıñnı eyiligiñni ünutmaylar, ğarezlik, hainlik, hasislik yapmadılar, amma köy kopeksiz ölmay, "er bostanda ille bir qıyış hıyar ösip çıqar" degenler, "yımırta kosterip, bor tuttırğan" dinsiz soyları da öldı. Ömürde askerlik, cenkâver dostlar — eñ sadıq adamlar ölıp çıqa bileler. Ömürde myenim şiarım — avale ölunğan vazifeni alâ derecede be cermyek, er keske ibret ölmaq içün ıntıluvnen yaşamaqtır. Myen bu yönelişni saylap, ömürge tadbiq ettim, çünki qafamda "aytılğan söznen, atılğan oq keri qaytmaz" ibaresi şimdi bile yaşay. Myen eñ-evelâ milletimizniñ ağır vaziyetini köz ögüne alıp, arbiy hızmyetniñ misli korülmyez ağırlığına, mesülietligine dayanıp, milletim "yerge ürulmasın, yüzü yerge baqmasın", degen fikirnen yaşadım, — dep koküs keçirdi İsmail ağam.

Subet devamında önıñ tercimyeiy alından bayağı myeraqlı malümatlarnı syeçip aldım. Arbiy hızmyetini başlağanda topçı olğan. O, 1935 syenesi Kiyev şeerindeki Kamyenev adına artilleriya arbiy oquv yürtuna oqumağa kirgen, 1938 syenesi önı alâcı ölıp bitirgen. Bir yıl devamında Kiyevden 25 km avlaqta olğan, o vaqıtta "Birzula", şimdi "Kotovskiy" degen yerde arbiy hızmyet keçe. 1939-da Leningraddaki Dzerjinskiy adına artilleriya Akademiyasına oqumağa kirgen. İsmail ağam oquğanda, Taybe totam da oğulları Eriknen Leningrad şeerinde yaşağan. 1941 syenesi cenk başlana. İsmail ağamnı deral faşist basqıncılarına qarşı cebege yöllaylar. Taybe totam deral anda bir generalnıñ evine koçken. İsmail ağam esasyen Moskva, Leningrad, Baltıq cebelerinde bulunğan. 1941 syenesi Moskva civarında cenkleşkende qolundan yaralana, kontuziyağa oğray. Cebede 1942 syenesi öña "Qızıl Yıldız" ordeni", "Ülu Vatan Cenki" ordeni, 1943 syenesi qaramanlığı içün kene "Qızıl Yıldız" em de "Ülu Vatan Cenki" ordenlerinen taqdirlene ve daa 5 ordeni ve pek çoq myedalleri bar. Myen önıñ cesürligi ve myerdligini aks ettirgen bir torba mükâfatlarını kordim. Öña şimdiki prezident V. YAnukoviç bile 1941—1945 ve Ğalebeniñ 65 yıllıq Yübiley myedalini taqdim etken. 1943 syenesi öña "Arbiy hızmyetleri" içün myedal berilgen, 1960 syenesi "Bogdan Hmyelnitskiy" ordeninen mükâfatlanğan. Cebede o üyken leytenanttan başlap mayor rutbesine koterile, diviziya komandiriniñ müavini ölaraq hızmyet ete. Taybe totam ağır cenk yıllarında oğlunen arbiy eşelon ile Russiyeniñ Çkalovsk şeerine ketken.

Cenk bitken soñ, 1948 syenesi İsmail ağam ailesinen Sahalinge yöllanıla. 7 yıl devamında o, anda polk komandiri öla. Sürgünlik devrinde Taybe totam oğlunen Samarqandda yaşay, 1953 syenesi polkovnik ünvanını almağa nail olğan İsmail ağam 31 yaşında komandir ölıp, Sahalinde hızmyet etken. 1955 syenesi önı Odessağa polk komandiri vazifesine avuştıralar. Şay etip, ölar Ükrainada, Odessa şeerinde yerleşip qalalar.

Amyet-Han Sultannıñ yapqan qaramanlıqlarını, cesür, myerd üçucı olğanını eşitip, vatandaşınen pek ğururlanıp, beraber hızmyet etken arqadaşlarına iftiharnen o aqqında ikâye ete, amma öña Amyet-Hannen korüşmyek nasip ölmağan. Moskvada yaşap, çalışqan belli adamımız, general-mayor Ablâkim ağa Ğafarov 1956 syenesi Odessağa kelip, İsmail ağamnıñ evinde müsafir olğan, çünki İsmail ağam cenkten evel onen yahşı tanış eken. Eki yıldan soñ Odessağa anamnen ve totamlarnen biz barğan edik. Ablâkim Ğafarovnı İsmail ağam aqıllı, teşkilâtçı, müitni tez añlağan vatanperver, milletini syevgen, adalet içün kureşken, er adımda yardım etken, yüksyek levazimlerde çalışqan, lekesi, tamğası, ölmağan bullür kibi temiz, aqiyqiy ziyalı, dep tarifley. Bizim millet aqsız sürgün etilgen soñ, arbiy hızmyette olğanlarğa da baqış deñişken, ölarnıñ episiniñ satqın, degen müüri bar edi, ağzıñnen quş tutsañ bile, devletke yaramaq mümkün degil edi.

Bizim halqnı çetletmyege, ayaq astı etmyege, syen istesyeñ general ol, qaraman ol, episi bir cedvelde turğanını İsmail ağam yahşı bile edi, em tez vaqıtta bir iftira, boten bir leke yapıştırmasalar, dep saqına edi. Ne qadar alâ hızmyet koster, ille bir mana tapıp ilitirler, degen fikir qafasını daima yorğan. O maña hatırasında saqlağan bir vaqianı beyan etti.

_"Myen o vaqıtta polkovnik rutbesinde Odessa arbiy qısmında hızmyet etem, ilki kere Taybenen ekimiz Qırımğa balçıqnen devalav sanatoriysine bardıq, çünki ayaqlarım, kemiklerim, tiz qapaqlarım ağıra edi. Myenim qırımtatar ölıp, polkovnik formasında olğanımnı korip, sanatoriyniñ müdiri şaştı, buz buzladı. Deral vesiqalarımıznı aldı, şaşmaladı, ne deycegini bilmyeyip sualler bermyege ütandı. Soñ özüne kelip, bizge: "Vesiqalarıñız myende tursın, özüm qaytarıp berermyen", — dep, bir ay devamında episi yerge haber etip, soraştırıp, qaytacaqta qaytarıp bergen edi. Amma o vaqıtta biz Taybenen ömürimizde bir kere fursattan faydalanıp, butün Qırım ve Kavkaznı dolaşıp kelgen edik. Tek telüke örganlarını ziyade raatsızlağan edik"_, — dep kulümsirdi o.

Myen bu yerde bir şeyni qayd etmyek isteyim. İsmail ağam boyle bir adisyeni hatırlap keçti. Odessağa kelgen soñ önıñ peşine bir yaramaz, dinsiz qazaq arbiysi tüşip, fitne, üydurma aqaretlevlernen önıñ şanına bos-boten iftiralar yapıştırmağa tırışa, yani tercimyeiy alı ter-temiz adamnı lekelemyege yol qıdırğan. İsmail ağamnen beraber arbiy hızmyette bulunğan polk komandiri general-polkovnik leh  Radziyevskiy o vaqıtta Odessa arbiy ökrugınıñ komandarmı eken. İsmail ağamnen önıñ münasyebetleri yahşı, qırımtatarlarnıñ vaziyetini, ölarğa yapılğan adaletsizlikni, aqsızlıqnı tübü-negizinden tarihiy noqtaiy-nazarından bilip, añlap, İsmail ağama yıldırım tezliginde yardım ete, çünki o büs-boten adaletsizlik ateşinde yanıp ketecegini yahşı añlay edi. Leh arbiy generalı Radziyevskiy İsmail ağam gospitalde devalanğanda, kerek yerlerge müracaat etip, öña 80 % nefaqa berilmyesini rica etken, çünki o vaqıtta aylıqtan 80 % nefaqa almaq içün, büyük deliller ölması şart edi. Saqat ölmasa, balaban nefaqa almaq qıyın, amma şukür Allağa, İsmail ağamnıñ episi müçeleri yerinde, qulaqları zayıf eşite.

1957 syenesi İsmail ağam istifağa çıqqan, 1967 syenesine qadar çeşit tibbiy müessisyelerde grajdan müdafaası kurslarını alıp barğan, soñra Odessa civarında topraq saibi ölıp, bahçacılıqnen oğraşıp başlağan, anda evçik qurğanlar, rahmyetli Taybe totamnen ekisi yazda anda öturğanlar, bugünki kunde, oğlu, kelinleri, torun ve torunçeleri önıñ başlağan bağçacılıq işini devam ettireler. 1999 syenesi rahmyetli Taybe totam Avamil qızı Byekirovağa da "Vatan qorçalayıcısı" ("Zaşçitnik Öteçestva") myedali taqdim etilgen edi. İsmail ağam er yıl Ğalebe bayramı münasyebetinen mıtlaqa myedalnen, para mükâfatınen, erzaq mahsulatlarınen taqdirlene, yahşı arbiy nefaqanen teminlengen, ya önıñ buña aqqı bar da. 2010 syenesi Odessa şeer golavası E. Gurvits İsmail Ğafar oğlu Myenadiyevge Yübiley myedalini (1945-2010 syeneleri) tantanalı sürette taqdim etti, önıñ taliyinde şay öldı ki, o babasınıñ adını soyadı etip aldı, amma qartbaba adı babasınıñ adı yerine öldı. Şimdi İsmail Ğafaroviç Myenadiyev, dep aytıla. 94 yaşında olğanına baqmadan, arbiy olğanı belli öla. Timtik yüre, er kun özü öturğan soqaqlarnı keze, şaqa-qorata syeve, santıraç oyünınen eglene. İsmail ağam: _"Endi myenim aqranlarım, safdaşlarım, dosteşlerim, soy-soplarım çoqusı bu faniy dünyanı terk ettiler, lâkin myen yaşayım, belki, bu tabiatnıñ hatasıdır, ya da öksüz olğanımdan Allanıñ maña bir ediyesidir"_, — dep koküs keçire.

Önıñ kitap rafında belli şair ve yazıcı Ablâziz Veliyevniñ cenk arbiylerimiz aqqında çıqarğan cıyıntıqlarınıñ episi tekmil, ölarnı lupanen oquy. Kitaplarnı öña Nariman ağa Kazenbaş yöllağan. Bugün de öña evlâtları büyük sayğı-ürmyet, myerhamyet kostere, er adımda önı qayğırıp turalar. Bizim qartlarımızğa endi diqqat-itibardan ğayrı bir şey kerek degil.

_Odessa — Aqmyescit, 2011 s._

### İLHAM PERİSİNEN BAĞLANĞAN TAQDİR

1965-nci yılnıñ mayıs 1 kunü. Kuçük kolemde olğan "Lenin bayrağı" gazetası bu kunden büyük kolemde ve aftada üç kere çıqıp başladı. Rahmyetli anam, belli qırımtatar şairesi Cevaire Myecitova gazetanıñ ilki büyük kolemde sanını korgende ağladı. Elbette, bu quvanç köz yaşları edi. Myen isye o vaqıtta myektepte oquyım, yañı ösip keleyatqan fidanım. Anamnıñ bizim halqqa myensüp olğan bir ğayet müsbet çizgisi bar edi ki, o, bir şeyge quvansa, mıtlaqa paqlava, qalaqay, kobete pişire turğan. Çöl taraflılar, doğrusını aytsam, hamır aşına çoq myeyil bereler, önıñ içün evelde: "Noğaylar hamır aşları aşap, közleri qısılıp qalğan", dey ekenler. Elbette, anam şu kunü közaydın dep, guzel kobete pişirgen edi.

Çoq keçmyeden, anam bir kun üyleden soñ paqlava yapmaqnıñ tedarigini kordi, doğrusı, önıñ paqlavasıday myen bir yerde kormyedim em aşamadım, hamır ğayet yufqa yayıla, sigar kâğıtı kibi. Maña o bir şey aytmadı, tek şekerden şerbet azırla dedi. Sabasına paqlavalar guzel tabaq üstüne tizildi, "Lenin bayrağı"na ketemiz, dedi anam. Tek bundan soñ añladım myen önıñ tedariginiñ manasını.

Biz o vaqıt Çırçıq şeerine yaqında koçip kelgen edik. İşte, şu kunü biz anamnen Taşkentke, "Lenin bayrağı" idaresine bardıq. Redaktsiyada doğru müarrir Absyelâm İslâmovnıñ ödasına kirdik ve önıñnen syelâmlaşıp, balaban tabaqnı masa üstüne qoydıq. Şay degence qapı açıldı, — ödağa örta boylu, guzel endamlı, yaş, esmyeri kelgen, qızıl çereli, ciddiy, manalı baqışlı adam kirdi. Bu kim eken, dep sorağance, rahmyetli Absyelâm ağa bizni önıñnen tanış etti:

— Cevariye (Absyelâm ağa anama Cevariye, dey edi), gazeta buyügen soñ yañı hadimler aldıq. Bu Riza Fazıl, şimdilik terciman ölıp çalışacaq, soñ baqarmız. Önıñ arqadaşı Bilâl Mambetnen de tanış ölursıñız, — dep taşladı. — Sen, Cevariye, şairesiñ, şiirler yazasıñ, Riza qardaş da şiiriyet bağçasına adım atqanlardan biri, biri-biriñizge qol tutarsıñız deyim. — Soñ Riza ağağa ba qıp: — Kel, Riza, ötur! Bu bizim şairemiz Cevariye Myecitova, syen önıñ şiirlerini oquğandırsıñ gazetada. O, şaire ölmaqnen birge paqlavağa da pek üsta, — dep kuldi. — Bu önıñ qızı — Seyyare. Myen bellesyem, at tuyağın tay basar degenler, o da qalem tepretir, elbet.

Deral, çanaqlarğa paqlava qoyülıp bolüklerge darqatıldı, ne içündir rahmyetli anam boyle qavaltı yapuvdan iç qaçınmay edi, aksine quvanıp, syevinip azırlay turğan. Qaytqanda, Riza ağa biznen samimiy sağlıqlaşıp, adresimizni qoyun defterine yazıp aldı. Anam önı müsafirlikke davet etti.

Şay etip, biz onen çoq yıllar devamında qatnaştıq, o birinci kere evimizge Eşref ağa Şemi-zadenen kelgen edi, soñra önıñ rahmyetli anası Esma apte ve diger doğmuşları bizim şeerimizde yaşağanından syebep çoq kele edi, lâkin bizni de ünutmayıp al-hatirimizni sorap turdı. Myenim añımda Riza ağa, anam halq yaratıcılığını terenden bilgeni içün, er vaqıt cep defterine önıñ aytqan ibarelerini, atalar sözlerini, çıñ ve manelerni deral yaza turğan. Myen Riza ağanı 44 yıldan berli bilem, lâkin önıñ bilmyege, soramağa ıntılğanı hatıramda müürlenip qalğan, çoq yazıq ki, cep defterine yazmağa alışmadıq, soñ vay sorap yazmadım, dep peşman etemiz. Amma Riza ağa, myen bellesyem, epsini yetiştirgen, keniş daireli, yañılıqqa adım atqan, ögrenemyen, qafamnı bilgi qutusına çevireyim, degen insanlardan biri.

O, bizim evge bir kelgende, myen önıñ soy-sop teregini soradım, tamırı, pıtaqları, yapraq, çeçekleri, ğoncelerinen myeraqlandım. Şay etip, er kelgende önıñ butün soy-aqrabasını tübü-negizinden ögrendim desyem yañlış ölmaz, önıñ içün tamırları aqqında ilki saifede toqtalmaq isteyim.

Emir-Üsyein oğlu Aci-Mühammyed Riza Fazıl 1928 syenesi mayıs 30 kunü Qarasuvbazar yanında, Qarasuv özeni boyünda yerleşken Barın (Vişennoye) köyünde köy öcası Seit-Fazıl oğlu Emir-Üsyein çelebiniñ qorantasında dünyağa keldi. Evelde çelebiler dep aqiqiy ziyalı, qaviy imanlı, bergen sözüniñ saibi, vadeniñ üstünden çıqqan, kimsyeniñ aqqına kirmyegen, namusına toqunmağan adamlarğa aytılğan. Anası belli Qarasuvbazar şeyhlerinden Emir-İlyas şeyhniñ üyken qızı Urqiye totay qartanası öla, anası isye Esma-Şerfe. ailede Riza ağa ve oğlan qardaşı Ridvan ağa sağlar, myen önıñ rahmyetli olğan Sıdiqa aptesi ve Üsniye qardaşınen şahsyen tanış edim, ölar da Çırçıqta yaşay ediler. Riza ağanıñ babası Toben-Sarayda, soñra Barında, Koktaşta (Sinekamyenka), Sudaqta — Şelende (Gromovka), Eski Qırımda, şu rayondaki Aqçora Vaqufı köyünde, cenk vaqtında isye İşün ve Çelebi-Eli koylerinde öcalıq yaptı, şundan syebep Riza ağalar dört bala dört yerde doğğanlar: Sıdiqa aptesi — Şelende, Riza ağa — Barında, Üsniye apte — Koktaşta ve kencetayları Ridvan — Eski Qırımda. Çoq yazıq ki, sürgünlikte Vatanğa avdet ölmayıp, Sıdiqa apte 2000 syenesi, Üsniye apte 2004 syenesi Çırçıqta faniy dünyanı terk ettiler, qardaşı Ridvan ağa Sankt-Peterburgda ötura, önıñ oğlu Leonid Fazılov isye Amyerikada yaşay.

Myen bir şeyni qayd etmyek isteyim, Riza ağanıñ babası pek erte babadan öksüz qala, lâkin bir keder, manialarğa baqmadan bilimge myeyil berip, öca ölıp çıqa, butün añlı ömrüni yaş nesilni oqutmağa terbiye etmyege bağışlay. 1932 syenesi babası Qarasuvbazar rayonı Koktaş köyünden Eski Qırım myektebine işke avuşa, amma 1934—35 syeneleri çalışqan myektep ve Riza ağalar öturğan azbar şimdi de tura. Myen rahmyetli anası Esma aptenen korüşkende, Riza ağanıñ balalığı aqqında ikâye etmyesini rica etken edim, hatıramda saqlanğan levhanı ketirmyek isteyim.

Riza ağa yaş olğanda pek yüvaş, ağır-sabır olğan, dört yaşına qadar laf etmyegen, soñra anası önı bu syebepten qaydadır, azizlerge alıp barğan. Önı 5 yaşında bala myeydançığına (bala bağçası) bergenler. O vaqıt Eski Qırımda bala bağçası şay dep aytıla edi. Anda oqumağa, arif yazmağa, resim sızmağa ögrengen, lâkin kene laf etmyegen, atta terbiyeci evge kelip ana-babasından: "Bu bala belki evde laf etedir?" — dep soray eken.

Riza ağanıñ babasını Eski Qırımdan 18 km. yerdeki Aqçora Vaqufı köyüne myektep müdiri ölaraq yöllaylar ve Riza ağa şu myektepte oqumağa başlay. O, bir yılda ekinci ve üçünci sınıflarnı bitirip, üçünci sınıfqa keçe, o vaqıtta boyle mümkün eken. 1938 syenesi 4-nci sınıfnı bitirgen Riza ağanı babası Kefedeki 3-nci örta tatar internat-myektebiniñ 5-nci sınfına oqumağa yerleştire. Aptesi de anda oquy edi. Lâkin kelecek oquv yılında, yani 1939 syenesi babaları ölarnı Kefege degil de, köyge yaqın yerdeki TSürihtal — Caylav (Zolotoye pole) örta rus internat-myektebine alıp bara. Amma ana tilinde 5-nci sınıfnı bitirgen Riza ağanı, yaşı kuçük dep, 6-ncı sınıfqa almaylar, kene 5-nci sınıfqa öturtalar. Şay etip, o 5-nci sınıfnı em tatarca, em rusça bitire. Boyle etip, cenk başlana, almanlar kelgende, Riza ağa 7-nci sınıfta oquy eken.

Babası eski öcalardan ölıp, bronnen qaldırıla, cebege alınmay ve, tabiiy ki, tolusınen ökkupatsiyada qala. Ölar yaşa ğan koylerinden üzaq ölmağan İşün (Tatar İşuni) köyünde yaşağanlar. Anda Emir-Üsyein öca balalarnı toplap, Qur’an oquvını teşkil etken ve Riza ağa da şu myektepte oquğan. Aynı vaqıtta babası Qırım Müsulman komitetiniñ azası olğan. Soñra ölar Çelebi-Eli (Lgovskoye) köyüne koçkenler, anda SeitFazıl qartbabasınıñ evi bar eken, 1943 syenesi şu evge koçip yaşaylar. Babasına anda öcaqay deyler, ürmyet eteler. Ölar yaşağan köyde cemaat evi bar eken, aqşamları halq toplanğanda babası cemaatqa "Azat Qırım" gazetasını oquy. Elbette, Sovet ördusı kelgen soñ, em Müsulman komitetiniñ azası olğan, em de gazeta oqup, almanlar faydasına teşvi qat işleri alıp barğan öcanı 10 yılğa qapaylar. Emir-Üsyein öca 1967 syenesi 66 yaşında Çırçıqta vefat etti.

1944 syenesi 18 mayıs sürgünliginde Riza ağanıñ ailesi şimalge, yani Kostroma vilâyetiniñ Makaryev rayonına tüşe. Anda ölarnı Ünja özeniniñ o bir tarafına çıqarıp, şeerden 15—20 km. dağ içindeki boş baraklarğa yerleştireler. Şu yılı anda pek çoq adam açlıqtan öle. Riza ağalar zar-zornen açlıqtan qurtulıp, sağ qalalar.

1952 syenesi aqşamlıq işçi-yaşlar myektebiniñ 7-nci sınıfını bitirip, Riza ağa Kostroma şeerindeki ticaret tehnikumına kire. 1955 syenesi tehnikumnı qırmızı diplomnen bitirip, Samarqand ticaret institutına imtiansız kire ve 1959 syenesi önıñ iqtisadiyat şubesini bitire.

Bu devirde, yani 1957 syenesi Taşkentte "Lenin bayrağı" gazetası çıqıp başlay ve gazetada Riza ağanıñ qısqa haberleri ve ilki şiirleri basıla.

1959 syenesi Riza ağa institutnı bitirip, Qırğızıstannıñ Oş şeerine çalışmağa ketti, lâkin icadiy tamırı da toqtap qalmadı, aksine ziyade teprendi, Bilâl Mambetni isye Çırçıq şeerine yölladılar, o da şiirler yazıp başlağan edi. 1965 syenesi "Lenin bayrağı"nıñ kolemi buyügen soñ, ekisini de gazetağa işke davet eteler. Riza ağa 12 yıl devamında "Lenin bayrağı" gazetasında edebiyat ve sanat bolügine müdirlik yaptı, tek şiiriyet içinde qalmadı, folklor, din myesyelelerinen de oğraştı, o er vaqıt edebiyat, sanat inkişaf etmyesine salmaqlı issyesini qoşıp keldi. 1970 syenesi Taşkentte ilki "Navrez" adlı şiirler cıyıntığı çıqtı. Qaç yıllar devamında Eşref Şemi-zade, Şamil Alâdin, Reşid Mürad, Enver Selâmyet, Cevaire Myecitova, Çerkez-Ali kibi yazıcı ve şairlernen, beste kâr lar Fevzi Aliyev, İlyas Bahşişnen, yır cı lar Sabriye Erecepova, Sakine Nalbantova, Zeynep Lümanovanen alâqada bulundı, qonuştı, qatnaştı. Milliy areketniñ faalleri Müstafa öca Halilovnen, Byekir Ümyerovnen, İzet Hairovnen, Ceppar Akimovnen, İdris Asaninnen, Müstafa Selimovnen daima korüşip, bu ceryandan da çette qalmadı. Kerek ölsa emyegini, vaqtını ayamadı, er adımda yardım etip, qol tuttı. Bu insanlarnıñ tesiri önıñ butün ayatına, areketlerine, ica dına siltem bergendir. Riza Fazıl tek şiiriyet qafesinde qapalıp qalmadı, qayerde aqıl, idrak, ferasyet, korüv dairesi, teşebbüs talap etilsye, şu yerde ölıp çeşit saalarda icat etmyege tırıştı. Çoq şeylerni o özüne yapmaq borclum, dep saydı. Myesyelâ, anası pek dindar olğan Riza ağanıñ yaşlıqtan diniy müit ruhiyetine siñip qalğanı tesadufiy degil ki, o, muqaddes kitap sayılğan Qura’nı Kerimni tarihımızda birinci ölıp ana tilimizge izaatlı tercimye yaptı. Buña qoşma ölaraq "Buyürıñız duağa", "101 dua" kitaplarını çıqardı, bu kitaplar qaysı duvağa barma halqımıznıñ elinden tüşmyey.

52 yıllıq icadiy faaliyetinde, ümumyen alğanda, o 30-ğa yaqın kitap çıqardı, episi çeşit janrlarda: şiiriyet, nesir, folklor, edebiyat tarihı, acayip insanlar aqqında öçerkler ve ilâhre. O, eski devir klassik şairlerimizni aqqa-yarıqqa çıqardı: Mahmud Qırımlı, Halil oğlu Ali, Ğazaiy, Aşıq Ümyer, Cevheriy ve ilâhri.

Myen daa bir vaqianı hatırlatmaq isteyim: Taşkentte olğanda Özbekistan Kompartiyası Myerkeziy Komitetine myektüpler yazıp, 1967 syenesi Ğafur Ğulam adına neşriyatta qırımtatar edebiyatı bolügi açılmasına, 1976 syenesi isye "Yıldız" edebiyat myecmuası myeydanğa ketirilmyesine (başta o almanah ölıp çıqtı) esas syebepçilerden biri edi. 1979 syenesi dekabrde Riza Fazılnıñ Taşkentte Komsomol golü yanında yerleşken kafede 50 yıllığı qayd etilgende, rahmyetli anam öña bağışlap bir çıñ tarzında aytım oquğan edi. Şu satırlarnı tolusınen ketirmyek isteyim:

#### AYTIM

(Riza Fazılnıñ 50 yıllığına bağışlana)

"At — mürattır"  
(Atalar sözü).  
Riza, Riza ekende,  
Riza boydaq ekende,  
Özü olğan pek dızman,  
Tanış olğan köp qızman,  
Guzellerge söz qatqan,  
Qaşın-kozün öynatqan.  
Em öşağan törege,  
Kozün qısqan Zorege,  
Zore turğan eleñlep,  
Riza kelgen celeñlep,  
YOl alğanlar üzaqqa,  
Tüşmyeyik dep tuzaqqa.  
Çoq vaqıtlar keçmyegen,  
Raqı-şarap içmyegen.  
Ciddiy yazıp başlağan,  
Quyın-hulqın taşlağan.  
YAza tınmay, toqtamay,  
Özüni iç maqtamay,  
Hıdırlezde qır aşqan,  
"Navrez"ini yaratqan.  
Sesi kete erekke,  
Yırı — myelem yürekke,  
Qalem önıñ sırdaşı,  
Halq icadı yöldaşı.  
"İşlegenler — tişlegen",  
Atı bavun kişnegen.  
Riza mingen çal atqa,  
Şaytip yetken müratqa.  
Kevdelendi Amyet-Han  
Halq batırı — Qaraman,  
Tilde destan er bir an,  
Oquy önı biñ-bir can.

Kene de hatırlavlarıma qaytmaq isteyim, çünki Riza ağanen er bir korüşkende öndan ille bir yañı, tafsilâtlı malümat ala edim. Butün ömürini edebiyatqa hızmyet etüvge bağışladı. O çoq yıllar "Yıldız"da şiiriyet bolüginiñ müdiri ve myecmuanıñ mesül kâtibi vazifelerinde çalıştı ve şimdi de anda baş müarrir müavini vazifesinde çalışuvını devam etmyekte. Bayağı izlenüv ve tedqiqatlar alıp bardı. Myerhum yazıcımız Safter Nagayevnen beraber "Qırımtatar edebiyatınıñ tarihı"nı yarattı. HVII asırnıñ myeşur şairleri Aşıq Ümyerniñ ve Müstafa Cevheriyniñ ekişer tomlıq kitaplarına dünya yüzü kosterdi. 1979 syenesi "Fedakârlıq" öçerkler, cenkçi qadınlarımız aqqında "Analar yaş ekende" cıyıntıqlarını neşir ettirdi. 1989-ncı yılı Riza ağanıñ Özbekistanda syemyereli ica diy qazançlarını köz ögüne alıp, öña "Özbekistanda nam qazanğan myedeniyet hadimi" fahriy ünvanı berilgen edi.

1991 syenesi "Yıldız" myecmuası, "YAñı dünya" gazetası, neşriyat bolügi resmiy sürette Aqmyescitke koçip keldi. Şu yılı II Qurultaynıñ delegatı, Milliy Mye cliske aza saylandı, 1995 syenesi yaşağan Boğurça köyünde din cemiyetini myeydanğa ketirdi, öña reis öldı, acılıqqa barıp keldi. Şu yılı Qırım müsulmanlarınıñ I Qurultayında teftiş komissiyasınıñ azası, 1999 syenesi II Qurultayda şu komissiyağa reis saylandı ve önda şimdi de aza. O, "Yıldız" müarririyeti erkânınıñ da azasıdır. 2002 syenesi önıñ "Tatarlı ğım" şiirler toplamı ve "İrmaqlar" kitapları derc etildi. 2007 syenesi o, yazıcı arqadaşları Ablâziz Veliyev ve Dilâver Ösmannen birlikte çoq ğayret eterek, Qırımda müstaqil Qırımtatar yazıcıları birligi teşkilâtını myeydanğa ketirmyege nail öldı ve myerhum şairimiz Şakir Selimniñ teklifinen şu birlikniñ reisi öldı.

Tüşünip baqsaq, Vatanğa avdet öluv boş yerde peyda ölmadı, nice-nice yaşlarımız bu adaletli kureşte qurban öldılar. Şimdi de qol qavuştırıp öturmaymız, aq-uquqlarımıznı, devletçiligimizni tiklemyek oğrunda kureş alıp baramız, edebiyatçılar, yazıcılar tilni, edebiyatımıznı saqlav saasında hızmyet eteler. Riza ağamız aqsaqal yazıcı olğanına baqmadan, yaş nesilge yardım ete, çeşit edebiyat yönelişlerinde bugün de ög sırada adımlay. Riza ağa, myeşur klassik şairimiz Eşref Şemi-zadeniñ sadıq şegirti ölaraq, önıñ 100 yıllığı münasyebetinen "Aslıhan" destanını, A. Puşkinniñ "Bahçasaray çeşmyesi" tercimyesini, şairniñ 3 tomlığınıñ tomını, önıñ ayatına bağış lanğan mahsus foto-albomnı, divar taqvimini — episi ölıp 6 kitapnı neşirge azırladı. Bunen birge özü de butün yazıcılarımıznıñ Eşref Şemizadege ba ğışlap yazğan şiirlerinden, yazıcılarnıñ ve diger myedeniyet erbaplarınıñ şair aqqında hatırlavlarından ibaret "Şair namın halq saqlar" adlı kitabını bastırıp çıqardı.

Riza ağa daa yaşaycaq, daa çalışacaq, icat etecek. Alla öña sağlıq, üzun ömür bersin de, önıñ butün niyetleri ve maqsatlarınıñ yerine ketirilmyesine yardımcı ölsun! 80 yaşına kelgen Riza ağanı bu münasyebetnen can-yürekten hayırlar ekenim, myen maqalemde Riza Fazılnıñ kim olğanını qalem ile az-buçuq tasvirlep olğan ölsam, özümni bir tamçı bahtqa irişken bir insan, der edim.

_2008 syenesi_

### İCATNEN ÇEMBYERSAÇ BAĞLI ÖMÜR

Er bir icatkâr sağ ekende bu dünyada özüne münasip bir yer ala, bu fani dünyanı terk etkende kelecek nesillerge öz icadını miras etip, ayatını qaldırğan esyerlerinde devam ettire. Fikirimni tasdiqlayaraq, rus şairi YEvgeniy YEvtuşenkonıñ: "Şairniñ ölümi — yazıcınıñ, belki, ekinci yaşlığı, demyek mümkün", degen belli ibaresini hatırlatmaq isteyim.

Myen yaqında bu fani dünyanı terk etken belli nesirci, tedqiqatçı, tenqitçi, istidatlı jurnalist Safter Nagayev aqqında bazı hatırlavlarımnen paylaşmaq isteyim.

1963 syenesi anam, Cevaire Myecitovanı, qıdırıp önıñnen beraber YAlta pedagogika tehnikumında oqu ğan dostu, yırcı Sakine Nalbantova bizge kelgen edi. Şu kunlerde o, Çırçıq civarında yerleşken raatlıq evinde eken. Şu raatlıq evi yanında belli qırımtatar şairi Enver Selâmyet ailesinen yaşay edi. Sakine apte bizde bir gece qonıp, sabasına kene raatlıq evine qayttı. Myen o vaqıt 10—11 yaşlarında ösmür, endi şeer gazetasına rus tilinde maqaleler yazıp başlağan devirim edi. Anam isye qazah  ve özbek myekteplerinde oquv-terbiye işleri boyunca müdir ve rus tili derslerini alıp bara edi.

Biz Sakine apteni yoqlap barmaq niyetinde olğan bir kunde evimizge Enver ağa Selâmyet kelip, ertesi kunü ölarnıñ evinde yırcı Sakine Nalbantova, şair Reşid Mürad ve yaş jurnalist Safter Nagayev müsafirlikte ölacaqlarını aytıp, bizni de davet etti.

Biz barğanda müsafirler daa kelmyegen. Ğayet müsafirçen Enver ağa ölarnı qarşılamağa ketken, apayı Nikâr apte hamır basıp çiberek pişirmyek tedarigini kore.

Niayet, kulkü, şamatanen müsafirler de keldi. Qapıda ellerini yayıp Enver ağa, soñ Reşid Mürad ve Sakine apte peyda öldı, ölarnıñ artından kesmyentik, örtu boylu, kulerüzlü bir yaş kirdi. Safter Nagayevnen myen, işte, boyle tanışqan edim. Özüni tanıştıraraq, çoq laf etmyedi. Taşkent devlet universitetiniñ jurnalistika bolügini bitirgenini, yazmağa avesligi olğanını, doğma Aluşta tarafından olğanını qısqadan ayttı. Qaveden soñ donatılğan sofra başındaki subet keç maalgece devam etti. Üç şair şiiriyet bağçasına kirip, soñ bülbülge söz berildi. Sakine apte "Myeni ğamdan azat eyle", "Dağlarnıñ yölları" türkülerini özüne has duyğunen yırladı. Şiiriyet aqqında Reşid Mürad çoq söz yürsyetti. Enver ağanen anam önıñ fikirinen razı ölıp qoşulalar, bazıda isye itiraz da bildireler. Safter ağa da bu üç şairniñ qızğın münaqaşasına qoşulıp, fursattan faydalanıp öz fikirlerini bildirmyege tırışa. Sakine apte de çette qalmay, şairler önıñ fikirlerini de diqqatqa alalar. Safter Nagayevnen ilki korüşüvimiz, işte, boyle keçken edi.

Aradan bayağı vaqıt keçti. Kunlerniñ birinde anam, er vaqıttaki kibi, "Lenin bayrağı" gazetasına öz şiirleri ve maqalelerini alıp bardı. Myen de bardım. Koridorda bizni eki qollap, kuler yüznen Safter ağa qarşılap aldı. "Cevaire apte, oquvımnı, arbiy hızmyetimni bitirip, myen endi redaktsiyada sanayı bolükte çalışam, maña da maqaleler alıp keliñiz", — dep bizni baş müarrir Absyelâm İslâmovnıñ ödasına ozğardı.

Myen yañılmasam, Safter Nagayev "Lenin bayrağı" gazetasınıñ redaktsiyasında 1965 syenesi çalışıp başladı. İşte, bundan soñ biz önıñnen müntazam sürette korüşe ve qonuşa edik. Korüşken sayın anama: "Cevaire apte, siz iri sanayı şeerinde yaşaysıñız, çoq halqımız istisalda çalışa, ileri işçiler, müendisler aqqında yazıp ketiriñiz", — dep rica ete turğan. Özü isye qıs qa vaqıt içinde maqaleler, öçerkler yazıp, eñ mahsuldar, qalemi pişkin jurnalistke çevirildi. Rahmyetli anam Safter Nagayevniñ bolügine çoq materiallar bergendir. Önıñ yahşı bir adeti bar edi. Anama maqalesini alğanı, önıñ angi yerlerini tüzetkeni, maqale ne va qıt çıqacağı aqqında ille yazıp haber ete edi.

Önıñ vefatından soñ maña bu satırlarnı yazmaq pek qıyın kele, acınıp yazam, yüregim sızlay, közlerim yaşlana. İnsan bir kereden yoq öldı ketti. O, anamnıñ cenazesine ve butün dualarına kelgen edi. Qırımğa qaytıp kelgen soñ maña (Çırçıqqa) myektüp yazdı: "Seyyare, saña bir-eki ricam bar. Sen bilesiñ, myen baqıp, qol qavuştırıp öturğan adamlardan degilim. "Ğurbetlikte qalğan ecdatlarımıznıñ hatırasına" degen kitap azırladım, anañ ve Enver ağanıñ (Selâmyetniñ) baştaş fotolarını yöllasañ, pek quvanır edim. Sen bunı yaparsıñ degen ümütim qaviy. Tez vaqıt içinde yölla. Qırımğa kelsyeñ, maña kel, quvanırım".

Myen deral işke kiriştim. Sabasına rahmyetli Enver ağanıñ ömür arqadaşı Nikâr aptege barıp, baştaş resimi kerekligini ayttım. Amma Nikâr apte Enver ağa ğa baştaş yaptırmağanını eşittim. Myen buña bayağı şaştım. Elbet, bu alnıñ ciddiy bir syebebi bardır. Myen özüm, anamnıñ yılı keçken soñ, üstalarnı ça ğırtıp, ay ve yıldız öydurıp, baştaş yaptırğan edim. Boyleliknen, tanış fotograf Lilâ Byeştiyevağa (o şimdi de Çırçıqta yaşay) müracaat etip,baştaşnıñ resimini çıqartıp, myektüpnen Safter Nagayevniñ adresine yölladım.

Endi özüm de Qırımğa koçip keldim. Ana-topraqqa kelgen soñ birinci ziyaretim — Safter ağa hasta yatqanını eşitip, hatir sorap öña bardım. Maña baqıp quvandı, bel üstüne turdı. "Sağ ol, Seyyare, kelgeniñni Riza ağa ayttı, kelirsiñ dep beklep öturam. Resimni aldım, amma teessüf ki, kitapnıñ başı yastıqta, ne vaqıt çıqacağı belli degil", — dedi kederlenip. Doğrusını aytsam, bu adamnıñ vaziyetini korip şaştım. Daa tünevin tınış bilmyegen sağlam insan töşekte yata, bir tarafı cansız, zornen laf ete. Bayağı öturdım. O çoq laf etti, bayağı şeylerni hatırladı. Myen isye önıñ vaziyetine acınıp, ağız açıp ölamayım, myecalsızlanıp qaldım. Sabırlı, er şeyge dayanğan ömür arqadaşı Şukraniye apte: "Safter, yat, raatlan, çoq öturdıñ, ağızıñ yapılmadı", — dedi, amma Safter ağa yatmadı, yastıqqa yaslanıp lafını devam etti. Önıñ vaziyetini korip, qaytmağa aşıqtım, o kene kel, dep maña qol salladı.

Öndan çıqıp aptemye bardım. "Safterniñ alı na sıl?" — dep soradı o. Myen cevap yerine ağlap yiberdim. "Bir şey aytma", — dep aptem de kozyaşlarını sildi. Eki doğmuş aptem Dilâra İslâmova Taşkentniñ myerkezinde yaşay edi. Anda qalğan halqımız önıñ evinde toplanıp başlay, Safter ağa da bara turğan. 1996 syenesi önı Qurultayğa delegat ölaraq saylağanda, anda yaşağan soysoplarım, yazıcı, jurnalist dep, episi öña qoltutıp, rey bergen ediler.

Myen daa bir şeyni qayd etmyek isteyim. Bizim milletke myensüp bir çoq myeşur adamlarnı Safter Nagayevniñ başta gazeta saifelerinde, soñra yazğan kitaplarından bildim. O, qalemi ötkür, dünyabaqışı keniş ve teren, er şeyni ölçep biçken nesircilerden biri edi. Safter ağa öz qaramanlarını başta özü tafsilâtlı ögrene, soñ oquyıcığa taqdim ete edi. Myesyelâ, İsmail Gasprinskiy, Byekir Çoban-zade, İbraim Fakidov aqqında ğayet tolu ve tafsilâtlı malümatnı myen Safter Nagayevniñ esyerlerini oqup bildim. Önıñ qaramanları çıdamlı, qaviy iradeli, ömür çelteri, sınavlardan, qarsambalardan keçken, bizim aramızda yaşağan adiy insanlardır. Amma kim ve ne aqqında yazsa da, öz işine ğayet mesülietli yanaşa turğan. Ne qadar yerlerge barıp, nice adamlarnen korüşip, çoq vaqıtlar kitaphanelerde öturıp, malümat topladı, inci kibi saçılğan satırlarnı qıdırıp tapıp, klassik şairlerimizniñ sımalarını kevdeleştirdi, pek çoq araştıruvlar keçirip, kimsyege belli ölmağan saifelerni ğayrıdan tikledi. Ömüriniñ soñki kunüne qadar öz zenaatına sadıq qaldı, öz icadından ruh ve kuç aldı. Ana-Vatanda neşir etilgen "İşte saña Çoban oğlu!", "Devir aralıqlarında", özbek tilinde "İsmail Gasprinskiy va Turkistan" kitapları myende ünutılmaycaq teren teessuratlar qaldırdı. Ğurbetlikte çıqqan kitaplarını diqqatnen oqup çıqqan edim, episiniñ mündericesini yahşı bilem.

Safter Nagayev "Lenin bayrağı" gazetasında 22 yıl bolük müdiri, edebiy hadim ölaraq çalıştı. 1987 syenesi Özbekistan YAzıcıları birliginde qırımtatar edebiyatı boyunca myesleatçı ölıp çalıştı. Bu devir içinde Ahmad Yassaviy adına halqara mükâfatnıñ saibi öldı, 1998 syenesi Özbekistannıñ "Dostluq" ordeninen taqdirlendi. Lâkin yazıcı içün eñ büyük mükâfat — o butün ömürini edebiyatqa bağışladı, halq arasında sayğıitibar qazandı, tanıldı. Goñlüne yaqın adamlarnı fedakârane emyeginen aks ettirdi, sahralar alevinde, kerek ölsa, yandı, devir aralıqlarından irkilmyey keçti, İsmail Gasprinskiynen Turkistannı boyladı, Byekir Çobanzadeni öz halqına taqdim etti, ömüriniñ soñunda Eşref Şemi-zade adına edebiyat mükâfatını alıp, biznen sağlıqlaşıp, soñki, qaytmaz yolğa ketti.

Allahnıñ rahmyetinde ölsun.

### SÜRGÜNLİK ÖNIÑ ARZU-İSTEKLERİNİ, ÜMÜTLERİNİ TAMIRINDAN YOQ ETTİ

_Uyken nesilniñ ve sürgünlik devriniñ yekâne şairesi Cevaire Myecitovanıñ hatırasına_

1950 syenesi Özbekistanda aliy malümatlı adam pek az edi. Şu syebepten anama öca ölıp çalışmağa teklif ettiler. O, köyde özbek balalarına rus tilini ögretti.

Anam cenkten evel 1935—1939 syeneleri Aqmyescit pedagogika institutınıñ qırımtatar tili ve edebiyatı bolügini bitirip, öcalıq zenaatına nail olğan ve aynı şu syeneleri şiirler yazıp, neşir etmyege başlağan edi.

İnstitutnı bitirgen soñ, cenk başlanğance Aqmyescit şeerindeki Puşkin adına til ve edebiyat ilmiy-tedqiqat institutında ilmiy hadim ölıp çalıştı, aspiranturağa kirdi. "Qırımtatar folklorında qadın-qız öbrazı" myevzusı boyunca ilmiy iş yazmağa başladı. O, üzaq koylerge barıp, malümatlar topladı, lâkin deşetli cenk önıñ ayatını tamırından deñiştirdi.

Sürgünlik yılları anam pek ezildi, horlandı. Çoq tüşünceler içinde qaldı. O, myektepte eki yıl ders bergen soñ, qırımtatar milletine myensüp diger öcalarnen bir sırada, önı da işten çetlendirdiler. Şu va qıtta anamnı myektep kitaphanesine kitaphaneci ettiler. O, 5 yıl devamında kitaphaneci ölıp çalıştı.

Myen Taşkent ciarındaki Dürmyen qışlağında östim, buyüdim. Evde tek ana tilimizde laf ete edim, amma yölda balalarnen öynağan vaqıtta özbek tilinde laf etmyege ögrendim.

Şu qışlaqta biz alçaçıq özbek evinde eki ödanı kirağa tutıp, beş yıl yaşadıq. Ayda bir kere komendant atqa minip kele ve "spetsposyelenets" dep, şu köyde yaşağan eki-üç qırımtatar qorantasına imza qoydırıp, kete edi. O vaqıtlarda halqımızğa qomşu koylerge, şeerge barmağa ruhsyet bermyey ediler. Evde anam maña Qırım, doğğan köyü aqqında çoq ayta ve myenim yaş goñlümye ana tilimizge ve vatanımızğa syevgi, halqımızğa ürmyet ve sayğı aşlay edi.

#### "Myen tırışırım, yahşı oqurım!"

Anam, ikâye etkenine kore, o, Kerçniñ Çaltemir köyünde doğğan. Qorantada beş evlât olğanlar: Abcemil, Nahire, Cevaire (anam), Abdulğani ve Abdulvani. Anası Resimhan, babası Abdulmyecit.

Qartbabam 40 yaşında keçine, bitam beş balanen qala. Aileniñ butün ağırlığı ağası Abcemilge tüşe. O, maşaq cıyıp, qorantanı keçindire. Anam da bitamnen beraber çölge barıp, maşaq cıyğan. Qartbabamnıñ dostları çoq eken, ölar da yardım etkenler.

Anam köy myektebinde oquy. Myektepni bitirgen soñ, ağası 1931 syenesi anamnen beraber köyden daa eki qıznı arabağa öturtıp, YAlta pedtehnikumına alıp kete. Eki qıznı, örta allı aileden olğanı içün qaytarğanlar, anamnı isye qaldırğanlar, amma o, köy myektebini bitirgen, bilgisi azlıq eter dep, önı da almağa çoq istemyegenler. Şu vaqıtta anam direktorğa barğan ve: "Myen tırışırım, yahşı oqurım", dep yalvarğan. Direktor anama: "Suv kormyezden, papuç çıqarma, qızım", degen ve fuqare balası olğanı içün imtiansız qabul etken.

Anam pek yahşı oquğan, pedtehnikumnı alâ işaretlernen bitirgen. Kerçteki Voykovo adına maden kombinatınıñ myektebinde öca ölıp çalışqan. 1935 syenesi isye Aqmyescit pedagogika institutınıñ qırımtatar tili ve edebiyatı şubesine oqumağa kire. Byelli şair myerhum Yünus Temirqayanen beraber oquylar. İnstitutta oqu ğan devirde "Qızıl Qırım" gazetasında şiirleri basıla. Folklornen myeraqlana. Koylerge bara, qartlarnen korüşe ve çıñ, mane, masal, rivayetler toplay. Namzetlik dissyertatsiyası üstünde çalışa.

#### Özbek balalarını oqutmağa myecbur öldı

1944 syenesi 18 mayısta halqnen beraber anam da sürgünlikke oğray. Ölarnıñ poyezdi Taşkentte toqtay. Anam Özbekistannıñ avasına alışıp ölamay, çoq keçmyeden sıtma hastalığına oğrap, bayağı çekişe.

Anamnı, aliy malümatlı olğanı içün, "Taşavtomaş" zavodına iqtisadiatçı ölaraq işke alalar. O vaqıtta zavod direktorı poloniyalı bir adam ölıp, adı Narbud eken. Anamnıñ aytqanına kore, direktor halqımıznıñ vaziyetini korip, pek acına ve yardım etmyege tarışqan. Tez vaqıt içinde halqımız özüniñ emyeksyeverligi, namuslığı, doğru sözlüginen belli öla. Zavod direktorı "naşi tatarı" degen ibareni qullanıp, halqımıznı başqa milletlerge nümüne ölaraq kostergen ve zavod imayesinde olğan baraklardan ödalar berip, halqnıñ goñlüni kotermyege tarışqan.

Anam zavodda bir-qaç yıl çalışqan soñ, önıñ öca olğanını eşitken Dürmyen köy myektebiniñ direktorı Ş. Şeraliyev özbek balalarını oqutmağa teklif ete. Çünki 1950 syeneleri Özbekistanda aliy malümatlı adamlar parmaqnen sayılı edi.

Anam ğayet emyeksyever qadın edi. O, boş vaqıt taptımı, aman oquy, yaza. Evimizde o devirge kore bayağı kitap bar edi. Önıñ aqşamları mıtlaqa kitap oquğanını korip, myen de oqumağa pek aves öldım. Öcalarnı kene öz zenaatlarına qaytarğan soñ, 1956 syenesi biz yaşa ğan qışlaqnı terk etip, Çırçıq şeerine yaqın "Vinsovhoz" degen yerge koçip bardıq. Anam andaki 10 yıllıq myektepke işke kirdi ve anda oquğan qazah  ve özbek balalarına rus tilinden ders berdi. Myen isye Troitskiy qasabasında yerleşken balalar bağçasına barmağa başladım. Az vaqıt içinde rus tilini ögrendim.

#### Siyasiy deñişmye ümüt berdi

1957 syenesi Taşkentte "Lenin bayrağı" gazetası çıqmağa başladı. Bu yañılıqnı eşitken anam, quvanğanından tap ağlağan edi. Şu syeneden önıñ şiirleri gazetamızda derc ölunıp başladı. Şu yılı da Troitskiy qasabasında yaşağan rahmyetli Enver Selâmyetnen tanış öldıq. O, zavodda ressam ölıp çalışa edi. O, boş vaqıtlarında ayaqmaşinasına minip, bizge kelip kete edi. Önıñ ömür arqadaşı Nikâr apte ve eki balası bar edi. Ölarnen qatnaşmağa başladıq.

Anam er keske yardım etmyege daima azır edi. Çoqusı adamlar aqıl tanışmağa, myemurlarğa myektüp yazmağa rica etip kele. O, kimsyege yoq demyey, geceleri yuqudan qalıp, er keske yardım ete. Önı er kes aqıllı, bilgili qadın, dep saya ve ürmyet ete edi.

Bir-qaç yıldan isye Orconikidze rayon tasil bolüginde üsulcı, soñra nezaretçi ölıp çalıştı. Özbek, qazah myekteplerini teşkermyege bara ve evge keç kele edi. Şu yılları myen de myektepke bardım. 1960 syeneleri anamnı inspektorlıq işinden Bayt-Qurğan köyü myektebine oquv işleri müdiresi etip tayinlediler, soñra şu myektepte direktor vazifesinde çalıştı. Myen o vaqıtta Troitskiy qasabasında yerleşken nemsye tili teren ögretilgen 13-nci myektepte oquy edim.

Anam şeer ve rayonda ötkerilgen syeminar ve konferentsiyalarda çıqışta buluna. O, sözge çeber ve myeraqlı myevzularnı kotermyege bilgen tecribeli öcapçe edi. Biz barakta bir köz ödada yaşağan vaqtımızda bir qazah qorantasınen dostlaştıq. Myen Nalima adlı qızçıqnen öynap, tez arada qazah tilini ögrendim.

#### "Myeni ğamdan azat eyle…"

Radioda ilki kere bizim milliy avalarımız yañğırağanda, anam myeni bağrına basıp: "Diñle, qızım! Eşitesiñmi, dünyada eñ guzel türküler bizim türkülerdir", dep kozyaşlarını sürtken edi.

Bu kozyaşlar quvanç, asretlik kozyaşları edi.

Bir qaç yıl keçken soñ, Çırçıq şeerine "Qaytarma" ansambli keldi. Biz o vaqıtta daa şeerde yaşamağanımızğa baqmadan, bilet aldıq ve kontsertke bardıq. Birinci sıralarda öturdıq. Anam milliy yır ve oyünlarımıznı syeyir eter eken, yüreginde qaynağan is-duyğularını gizlep ölamadı. Elindeki yavluçığınen butün vaqıt kozyaşlarını sürtip turdı. Kontsert bitken soñ isye, sanağa çıqıp, artistlerimizni alğışladı.

Kunlerden bir kun, üyleden soñ, qomşu özbek qadını kelip, anama: "Sizni bir qadın soray", — dedi. Myen o vaqıtta 10—11 yaşlarında edim. Çoqqka barmadan, örta qapıdan quçaqlaşıp, ağlaşıp anamnen alçaq boylu, tomalaq, dülber qadın kirip keldi. Anam maña "Tanış ol, qızım, bu Sakine apteñ. "Myeni ğamdan azat eyle" türküsini Sakine apteñ yırlay", — dedi. Müsafir myeni bağrına basıp: "Bu qızıñ, Seyyaremi?" — dep soradı ve kene ağladı.

Şu aqşam Sakine Nalbantova bizde müsafir öldı. Anamnen ekimiz çiberek pişirdik. Ölar beraber YAlta pedtehnikumında oquğan eken, çoq laf ettiler, sırdaştılar. Qırımnı, koylerni, şeerlerni cenkten qaytmağan dostlarını añdılar. Bayağı öturğan soñ, Sakine apte anamnıñ eñ syevgen yırı "Myeni ğamdan azat eyle"ni nazik, şırnıqlı syesinen can-yürekten yırladı. Yır bitken soñ, ekisi de kozyaşlarını yavaştan sürttiler. Ölar yaşlıq çağlarını hatırlap, butün gece yuqlamay çıqtılar.

#### İcatnen bağlı ayat

1965 syenesi bizge şeerden (Çırçıq) kvartira berdiler. Anam 1-nci myektepte çalışmağa başladı, myen isye 3-nci örta myektepke avuştım. Şu yılları o çoq maqaleler ve şiirler yazdı. Şeer ealisi anamnı şaire, dep bile edi. O, cemaat işlerinde de faal işitirak ete ve eali arasında "Lenin bayrağı"na abune toplay, myen de öña yardım ete edim. O vaqıttaki "Lenin bayrağı"nıñ baş müarriri olğan Absyelâm İslâmov anamnen ta YAlta pedtehnikumında oquğan vaqıtından tanış eken.

Çırçıq Özbekistanda sanayı şeerlerden biri sayıla ve anda rus tilinde şeer gazetası çıqa edi. Anam, soñra isye myen de şu gazetağa haberler yaza edik.

Anamnıñ şiirleri belli özbek şairesi Zulfiyanı myeraqlandıra. 1970 yılları Özbekistanda "Saodat" adlı qadın-qızlar myecmuası çıqmağa başladı. Önıñ müarriri Zulfiya İsrailova anamnıñ icadınen myeraqlanıp, anamnı soraştırğan. Bu aqta anama yazıcımız Yüsuf Bolat aytqan. Biz anamnen ekimiz şu myecmuağa bardıq. Şaire Zulfiya hanım bizni sıcaq qabul etti. Anamnen quçaqlaşıp korüşti ve biraz laf etken soñ: "Dört şiir ve bir resimiñizni ketiriñiz", — dedi. Anam eki aftadan soñ ana tilimizde yazğan şiirlerini ve bir de resimini alıp barıp berdi. Bir qaç kunden şaire anamnı müarririyetke davet etti. Müarririyetniñ fotomuhbirine mahsus "Saodat" myecmuası içün resimini çıqarttı ve dört şiirini özbek tiline tercimye etip, bir saife etip bastırdı. Öndan soñ, anamnı özbek qadınları da tanımağa başladılar. Yölda ya da bazarda korsyeler, yanına barıp, laf ete, şiirlerini begengenlerini, episinden ziyade "Sarhoş kelmye ("Mast-alast kelma") şiiri göñüllerine yatqanını ayta ediler.

Anam er bir işke pek mesülietliknen yanaşqan insan edi. O, 1966 syenesinden Alimye Abdennanova aqqında malümatlar toplamağa başladı. Çoq adamlarnen korüşti. İnstitutta beraber oquğan dostu Zore Myefayevanen beraber "Malik" sovhozına barıp, Alimye Abdennanovanıñ soy-aqrabalarınen, önı yaqından bilgen koydeşlerinen subetleşti. Myen 10-ncı sınıfnı bitirmyek arfesinde olğanda, yani 1968 syenesi "Ünutılmaz saifeler" poemasını yazdı. Alimye Abdennanovanıñ hatırasına bağışlanğan poeması "Lenin bayrağı" saifelerinde derc ölundı. Şu syenesi şeerdeki 3-nci örta myektepte ilk syefer qırımtatar tilinden ders berilecek öldı.

Çırçıqta qırımtatar derslerini birinci ölaraq anam alıp bardı.

Şeer maarif bolüginiñ müdiri anamnı qırımtatar tili öcapçesi etip tayinledi. Boyleliknen, myen myektepni bitirgen syenesi myektepte qırımtatar tilinden ders berilip başlandı. Anam mahsus sınıf ödasını donattı. Eki yıldan soñ "Lenin bayrağı" gazetasınıñ mühbirleri Riza Fazıl ve Zalferat Şerfedinov anamnen subetleşip, reportaj azırlandı ve gazetağa bir saife etip berildi. Gazetada reportaj çıqqan soñ, anamnıñ talebesi Reşat Bilâlov gazetanı qoluna alıp: "Gazetanı alamız, em ölgence alacaqmız", — degen edi.

Anam 3-nci myektepte üç yıl çalıştı. Şu yıllar içinde yazıcılarnen korüşüvler ötkerdi. O vaqıt Çerkez Ali, Bilâl Mambet kelgen ediler. Myektepte korüşüv bitken soñ, bizde müsafirlikte öldılar.

Anamnıñ yübiley aqşamına öcalarnen bir sırada, yazıcılarımız da kelgen ediler.

Anam 1972 syenesi aqlı raatlıqqa çıqtı. Myen isye anamnıñ işini devam eterek, qırımtatar em de mütehassıslığım boyunca nemsye tilinden ders bermyege başladım. O devirde Nizamiy adına Taşkent devlet pedagogika institutınıñ qırımtatar tili ve edebiyatı bolügini bitirgen mütehassıs daa yoq edi. Şu syebepten myen beş yıl devamınlda 3-nci sınıftan 10-ncı sınıfqa qadar ana tilinden ders berdim. Anam rahmyetli: "Aqlı raatlıqqa çıqsam, bir kun çalışmam", degen edi. Aytqanı kibi, nefaqağa çıqqan soñ, bir kun bile çalışmadı.

1971 syenesi 8 mart kunü anamnıñ 55 yıllıq yübileyi münasyebetinen 3-nci myektepniñ myeclisler zalında tantanalı aqşam ötkerildi. Aqşamğa öcalardan ğayrı, dostları, soyları, yazıcılar davet etildi. Myektep aşhanesinde masalar donatıldı. Yübiley myerasiminde yazıcılardan Şamil Alâdin, şairlerden Eşref Şemi-zade, Riza Fazıl, belli professor Teyfuq Hasanov da bar ediler. Çırçıq şeer ayaqqapçılar klubı yanında teşkil ölunğan "Qaytarma" ansambli aqşamnı yarıştırdı. Tedbir pek yahşı ve şeñ keçti. Yübiley ekinci kunü öcalar arasında devam etti...

Anamnıñ şiirleri ve maqaleleri sıq-sıq derc etildi.

Anam myektepte çalışqan devir içinde öcalıq işinen sıñırlanıp qalmadı, o "Lenin bayrağı", "Yıldız" almanahı, soñra myecmuasında müntazam sürette şiirlerini, maqalelerini bastırıp turdı. Ğafur Ğulam neşriyatında ardı-sıra cıyıntıqları neşirden çıqtı: "Ünutılmaz saifeler", "Yeşil yapraq arasında", "Ömür sazı", "Hayal çeçekleri" O vaqıtta neşriyatta bolük müdiri ölaraq şair Çerkez-Ali çalışa edi, soñ Üriye Edemova müdir öldı.

#### Ayatınıñ soñki saifeleri

1990 syeneleri anam sıq-sıq hastalanmağa başladı. 1991 syenesi Çırçıq şeer hastahanesiniñ amyeliyat bolüginde tedaviylendi, sağlığı bir qarar olğan soñ, evge qayttı. 1992 syenesi anamnıñ sağlığı ket-kete zayıflaştı. Hastahanede kene bir ay qadar tedaviylendi, myen gece-kundüz yanında öldım, ekimler ellerinden kelgen butün çarelerni yaptılar, amma deñişmye ölmadı, evge qaytardılar.

Tabiiy ki, hasta anamnı baqmaq içün maña çalışmaq, para qazanmaq kerek edi. Taşkentte yaşağan doğmuşımız Semiya tatam: "Sen çalış, myen anañnı öz evimye alıp keteyim", — dedi. Öyle de yaptıq. Myen işten soñ er kun Çırçıqtan Taşkentke barıp kele edim. YAzıcı Çerkez-Ali, ekim Acı-Abla Emirov anamnı ziyaret etip, hatir sorap turdılar.

Bir kunü anam balıq istegen. Rahmyetli Sabriye apte (Çerkez-Aliniñ ömür arqadaşı) oğlu Rafaelni balıq tutmağa yöllay. Balıqnı guzel etip pişirip, Ali ağanen berip yöllay. Ali ağanıñ elinde balıq, hatir sorap kelgeni alâ daa kozüm ögünde tura.

Myen butün gece yuqlamay yanında öturıp çıqam, saba isye işke ketem. Anamnıñ vaziyeti kun-kunden ağırlaştı ve 1993 syenesi syentâbr 4-te can berdi. Anam Taşkent şeeriniñ Lunaçarskiy civarındaki qırımtatar myezarlığında defn etildi. Cenaze myerasiminde yazıcılar Safter Nagayev, Cevdet Amyetov, jurnalist Server Selimov de bar ediler. Qırımdan, maña taziye bildirip, pek çoq myektüp keldi.

Bir yıldan soñ, Semiya tatamnen beraber anama baştaş qoydırdıq. Elbette, anam Qırımğa koçmyege pek aves ete edi. Amma önıñ istegi ömürge keçmyedi. Maña isye anam, şaire Cevaire Myecitova ömür boyu asretlik çekken Vatanına qavuşmaq tek bu yıl nasip öldı. Anam yüregimde ebediy yaşaycaq ve myenim ile Qırım soqaqlarnı boylap yürecek…

_2006 syenesi, 22 noyabr. Aqmyescit._
