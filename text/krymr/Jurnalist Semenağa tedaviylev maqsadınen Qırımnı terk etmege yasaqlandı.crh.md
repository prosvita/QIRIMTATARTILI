## Jurnalist Semenağa tedaviylev maqsadınen Qırımnı terk etmege yasaqlandı

Ukrain jurnalisti Mıkola Semenağa, Kyiv şeerindeki kardiologiya hastahanesinde tedaviylenmek içün işğal etilgen Qırımdan çıqmağa razılıq bermediler.
Qırım.Aqiqat mühbiri haber etkeni kibi, böyle cevapnı Cezalarnı eda etüv federal Hızmetinden jurnalistniñ advokatı Emil Kürbedinov aldı.

Qırım.Aqiqat bu vesiqağa dair advokat tevsiflerini almağa tırışmaqta.

Daa evel, Ukraina jurnalistleriniñ milliy birligi, ukrain jurnalisti Mıkola Semenanıñ Kyiv şeerindeki kardiologiya hastahanesinde tedaviylenmesi içün olduqça TESİR etmege ukrain akimiyetine ve halqara teşkilâtlarğa muracaat etti.

Bu muracaatnı Ukrain ombudsmenı Lüdmila Denisova, OSCE (Avropada havfsızlıq ve işbirlik teşkilâtı) ve Rusiyede insan aqları boyunca vekâletlisine yolladı.

Aynı o yılnıñ dekabr ayında Kreml nezareti altındaki Qırım Yuqarı Mahkemesi, açıq faaliyet yasağını eki yılğace qısqartıp, ükmüni qısmen yımşattı.
