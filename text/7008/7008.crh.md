### SAĞLIĞIMIZNI QORÇALAV OĞRUNDA

_Yürek dertlerine myelyem bergen ekim ve alim_

Yaqında Aqmyescitte, Lugovaya soqağındaki rayon hastahanesinde bulunmaq sıra keldi. Şu vaqıtta birinci qatta yerleşken ümumiyhastalıqlar bolüginde devalanğan eki qadın arasında subet diqqatımnı celp etti. Ölar yürek hastalıqlarını devalağan ekim Elvina Yaqubova aqqında aytıp, önı pek maqtadılar.

Bizim halq arasında yahşı mütehassıslar, şu cümleden tibbiyat saasında, az degil. Ölar aqqında yazmaqnı, milletimizge tanıtmaqnı özümye borc, dep sayam. Çünki ölar er ceetten alğışqa lâyıq insanlar.

Bir afta keçer-keçmyez, vaqıt tapıp, bolge hastahanesine mahsus Elvina hanımnen tanışmaq içün bardım. Amma o kunü ekim Aqmyescitteki tibbiyat universitetine ketken. Önıñ içün myen bolük müdiresi Sofya Naruşevanen korüştim.

— Elvina Fevziyevna bizde tek bir ödanı, yani, 4 hastanı alıp bara. Çoqsu vaqıt isye öcalıq faaliyetinen oğraşa, talebelerge tibbiyat inceliklerini ögrete. Öca ölaraq, nazariy bilgilerini amyeliyatnen bağlay. Çetel talebelerinen myeşğuliyetlerni ingliz tilinde alıp bara. Tibbiyat ilimleri namzeti, öz saasında teren bilgisi olğan, yüksyek ihtisaslı ekimleden biri.

Hastalarğa pek myeramyetli münasyebette ölıp, ölarnıñ işançını qazana, hastalıqnı er taraftan ögrenip, doğru izarnı (diagnoz) ve tedaviylevni belgiley. O, işine mesülietli, öz üstünde daima çalışqan, dünya tibbiyat yañılıqlarına diqqat etken ve ölardan faydalanğan ekimlerden, — dedi müdire.

#### Baba tevsiyeleri er adımda tasdiqlana

Eki-üç kunden Elvina Yaqubovanen şahsyen tanıştım. O myeni evine davet etti.

Bir kereden evde milliy ruh üküm sürgeni közge çarptı. Sofrada milliy yemyekler, balaları Nadir ve Yurter, hoşkeldi aytqan soñ öz ödasına qayttılar ve anasını raatsızlamadılar. Biz ekimiz tınç müitte ciddiy subetleştik.

Bu alçaqgöñülli, saf yürekli kadın özüni alıp barışınen, nezaketliginen aqiqiy ziyalılar qorantasında ösip buyügeni kozümye çarptı. Faqat zenaat aqqında degil, çeşit myevzularğa ğayet myeraqlı ve sağlam fikirler bildirdi. O ile çoq saatler devamında subetleşmyek ve bu subetten zevq almaq mümkün edi. Elvina hanım QMP universitetiniñ rektorı Fevzi Yaqubovnıñ qızı olğanını tek subetimiz devamında bildim. Bu acayip insan ve ekimni oquyıcılarğa tanıştırmaq istegim daa da arttı.

— Myenim anam, Zeniye Yaqubova ümumiy hastalıqlar ekimi (terapevt) ölsa da, çoq vaqıt yürek hastalıqlarını devaladı. Evimizge çoq adam kele turğan. Anam qolundan kelgen yardımnı kostere edi. Hastahanede nevbetçilik yapa, bizge diqqat ayırmağa vaqtı bile qalmay turğan. Babam da daima ilim-fennen oğraşqan insan. Biz eksyeriyetle önıñ arqasını kore edik. O müntazam sürette bir şeyler oquy, kitapları masa üstünde öbalanıp tura edi.

Anamnıñ zenaatını saylağanım — myeni yürek hastalıqları mütehassıslığı celp etti. Bu maqsatnı özümye qoydım ve myektepni alâ işaretlernen oqup bitirdim. Fizika, riyaziyat fenlerini de yengil myenimsyey edim. Myektepte oquğan vaqtımda daima olimpiadalarda iştirak etkenim hatıramda.

Babam maña pek yahşı bir ögüt bergen edi. O maña:

"Qızım, myen yaşlığımda bayağı hatalar yaptım, syen şu yañlışlarnı yapma. Çoq vaqtım cemaat işlerinen oğraşmaqqa ketti. Adamlarnen korüşip, subetleşip, işim çoq yerlerge ketmyekni talap etti, lâkin myen şu zaya ketken vaqtımnı ilim-fen ile oğraşıp, kitaplar, tehnikiy edebiyat oquğan ölsam, ilimge ziyade faydam tiyer edi, dep tüşünem.

Alim tek fennen oğraşmaq kerek. O vaqıt büyük ciddiy keşfiyatlar yapmaq mümkün. Sen tek tibbiyatqa berilip, çalışmaq kereksiñ. İlim-fen özüne ğayet mürekkep, özüne cazibe quvetinen çeke, butün barlığıñnı bağışlap, öña sadıq qalmaq lâzim", — dedi.

Ösmür çağımdan tibbiyatnen bağlı edebiyatnı oqup başladım em de ingliz tilinen ciddiy oğraştım. Şimdi çetel talebelerge ders alıp barğanımda ingliz tilini bilgenim ögümye çıqtı. Aslında, babam bergen tevsiyeleri er adımda tasdiqlana.

Subet devamında Elvina aqqında bayağı qaydlar yaptım. Myektep çağında olğanda, tibbiyatnen bir sırada kâinat, elektronika, hastalarnıñ devalav ceryanı, hastanı tüzeltmyek içün neler yapılması şart kibi myesyeleler üstünden önıñ qafasını yöra edi.

Önıñ avesi o qadar teren edi ki, o ta myektep çağında yürek devalav myevzusına bağışlanğan ilmiy tetqiqatlar esasında maruza yazdı, Qazahıstannıñ evelki paytahtı Alma-Atıda önı alimler ögünde oqup, alğış qazandı. Halqımıznıñ vekillerini çetelge yöllamağa yasaq ölsa da, Elvina birincilikni elde etkeni syebebinden Almaniyağa bardı.

1981 syenesi Taşkentte, örta tasil myektepni altın myedalnen bitirip, Taşkent devlet tibbiyat institutına, devalav şubesine oqumağa kirdi. Önı 1987 syenesi imtiyazlı diplomnen bitirip, ekimler ihtisasını yüksyeltüv institutınıñ yürek hastalığı ve önı doğru syeçip aluv kafedrasında aspiranturağa kirip, zenaat inceliklerini ögrenmyekni devam etti.

YEdi yıl devamında Elvina hanım bayağı hastalarnıñ yüregini teşkerip, nezaret etip, ölarnıñ vaziyetlerini közden keçirip, ilmiy teşkerüvler, tetqiqatlar alıp bardı. Önıñ tibbiyat iliminde yapqan keşfiyatları neticesinde "Hastanıñ ağır vaqtında yürekadale içtelefi (infarkt miokarda) hastalığına oğrağanda allapinin ve streptokinazin ilâclarnıñ tesiri altında syemyerelilikke irişüv" degen myevzuda ilmiy işni qorçaladı ve 1996 syenesi tibbiyat ilimleri namzeti ünvanını kazandı.

#### İlk talapnı özüñe, soñra isye digerlerine yapmalı

1997 syenesi Elvina Yaqubova ailesinen Ana-Vatanğa avdet öldı. 2005 syenesinden o, bolge hastahanesinde çalışa, bundan evel ekimlik faaliyetini cenk veteranları gospitalinde alıp bardı.

Zenaatı boyunca Elvina hanımnıñ endi 23 yıllıq tecribesi bar. O, Qırım tibbiyat universitetiniñ tedaviylev kafedrasında çalışa em de Aqmyescit rayon hastahanesinde yürek hastalarını devalay. O, öz talebelerine bergen nazariy bilgilerni amyelde numayış ete ve ğayet syemyereli üstazlıq yapa. Önıñ fikirince, insan eñ-evelâ öz saylağan zenaatını syevip, can-yürekten yanaşmaq kerek. İlk talabını özüne, soñra isye digerlerine yapmalı.

Zenaatta mesülietlilik, öz üstünde çalışmaq, işine butünley berilmyek kibi çizgiler ğayet müim yer ala. Tek öz zenaatına sadıq insan müvafaqiyetke irişe bile.

Bizim millet vekilleri yüksyek syeviyeli mütehassıs ölsa bile, evine qaytqan soñ bağ-bağçacılıq, fide asramaq ve diger işlernen oğraşmaq myecbur. Diger millet vekilleri bu yerine öz ihtisasını kotermyek üstünde çalışalar.

Hastağa diqqat, tatlı söz, eyi münasyebet kerek öla. Ekim içün, o tedaviylegen insan tüzelsye, ölüm pancasından qurtulsa, eñ büyük quvanç ve mükâfattır, dey Elvina hanım.

Bu yıllar içinde o, defalarca baqqan, devalağan ve önıñ tedaviylevinden yengillik korgen hastalar ekimni alğışlaylar. Emyek faaliyetine yölbaşçılar da qıymyet kesip, yeñişlerini fahriy yarlıqlarnen qayd ettiler.

Tibbiyat iliminen oğraşmaqnen bir sırada Elvina hanım analıq borcunı da butün mesülietinen ödey. Önıñ oğulları milliy terbiye koreler. Evinde daima nizam ve tertip üküm süre. O, aqiqiy qoranta saibesi, ayat çırağını söndürmyeycek qadınlardan biridir.

#### "Şukürler ölsun, evlâtlarımdan razım"

Elvina hanımnen korüşken soñ babası Fevzi ağanen tesadüfen soqaqta rastkeldim. O, maña qızı aqqında syevinip ve ğururlanıp, myeraqlı ikâye etti.

— Ebet, qartlarnıñ lafı bar: qarğa balasını appağım, kirpi — yımşağım, dep syever. Önıñ içün öz balamnı maqtamağa maña qolaysız kele. Lâkin, başqa taraftan, ana-babadan ziyade balasını kim bile?

Elvina ta balalıqtan pek ciddiy ve mesülietli edi. O, qıynalmay, çekişmyey oqudı, çünki önıñ ötkür zeini, qaviy ruhu, istidatı olğanı balalıqtan belli edi. Myektep olimpiadalarında sıq iştirak ete edi. Doğrusı, myektepte önı daima syeçip, yarışlarğa yöllay ediler. Çünki öcalarda, o birincilikni alıp kelir, degen eminlik bar edi. Myen atta myektepke barıp, müdirge şikâyet etken edim:

"Qızım derslerge keregi kibi azırlanıp ölamay, çünki önı daima olimpiadalarğa, yarışlarğa yöllaylar. O, derslerni qaçıra. Ebet, o myektep içün nufuzlı yerler, mükâfatlar qazanğanı siz içün yahşı, lâkin o bilgisiz qalmazmı?", — degen edim.

Müdir isye maña myeşur fiziolog İ. Pavlovnıñ sözlerini misal ketirdi: "Myektep özüniñ talebe sayısınen degil de talebelerniñ şan-şuretinen belgilenir". Ve: "Qızıñız ğayet istidatlı. Ders qaçırsa da, er daim sınıfta ögde kete, çünki afızı qaviy, fenlerni yengil myenimsyey. Eger öña qoşma vazifelerni yüklemyesyek, o oquvdan beze bile.Eger Elvina fizikanen oğraşsa, ileride, belki, bir müim, ciddiy keşfiyatlar yapar", — dedi.

Kerçekten de Elvina fizika boyunca testlerden keçip, Lomonosov adına Moskva devlet universitetiniñ fizika şubesine alındı. Dört saat devam etken testlevden bir saat içinde butün vazifelerini yapıp çıqtı. Lâkin anası Elvinanıñ Moskvağa oqumağa ketmyesine qarşı çıqtı. Milletimizde qız bala üzaqlarğa ketip oquması adet etilmyegen. Ana balası yanından ketecegini içine sığdıramadı: "Balalarımız yanımızda ölsa, raat yuqlarmız, kaar-qasyevetke dayanıp öturmamız, ne aşağanı, ne kiygenlerini bilirmiz", — dedi.

Neticede, Elvina anasınıñ zenaatını syeçti. Kim bilsin, belki, fizikanen oğraşqan ölsa, acayip alim ölur edi. Lâkin o zenaata yañlıştı demyek ölmaz. Bu zenaatına da pek ciddiy yanaştı ve yahşı mütehassıs öldı.

— Keçken yılı, eşitken ölsañız, Kiyevge barıp, yürek hastalıqlar myerkezinde amyeliyattan keçtim. Qızım myenim yanımdan ketmyedi. Andaki professorlar Elvinanıñ bilgisine nazar-diqqat etti, yüksyek qıymyet kestiler.

Şukürler ölsun, evlâtlarımdan razım. Şeytan arabasına minmyediler, ekisi de cemiyetke fayda ketirip, ilimnen oğraşıp, yüzümni yerge baqtırmaylar. Endiden soñ da öyle ölur, degen ümüttem, — yekünledi Fevzi ağa.

#### Yürek hastalıqlarından saqlanılmaq yölları

Subetimiz devamında myenim ricamnen Elvina Yaqubova bayağı faydalı tevsiyeler bildirdi. Yürek hastalıqları çeşit türlü öla, lâkin sağlam ömür tarzı keçirmyekniñ, beden terbiyesinen oğraşmaqnıñ, ecdatlar arasında yürek hastaları raskelmyegeniniñ büyük emiyeti bar.

Tütün, raqı-şarap içmyekniñ de zararı büyük. Büyük şiddetnen keçken asabiylenüv, keder, atta quvanç yürekke tesir ete bile. Önıñ içün insan duyğularını da nazar astında tutmaq kerek.

Yürek hastalıqları yanğılı (vospalitelnıy) esnaslarnıñ neticesinde peyda öla bile. Çünki madde almaşuvnıñ deñişmyesi, bozulması neticesinde damarlar zarar kore. Qan damarlar incersye, yani damarfarıma (ateroskleroz) yüz bersye, qan yürekke tez yetip ölamay. Bundan syebep yürekniñ oñ ve sol qursaçıqları zayıflaşa.

Yürek hastalıqları şecerenen bağlı öla bile. Daa bir havflı vaziyet syemirmyeknen bağlı. İnsan çoq areket etmyek, cayav yürmyek, cismaniy terbiyesine emiyet bermyek, emyek ve raatlıqnı müntazam sürette almaştırmaq, özünde coşqunlıq duyğusını elde etmyek kerek.

Bundan ğayrı, yılda bir kere qan basımını belli vaqıt ölçep turmalı, tibbiy korükten keçmyeli ve ziyatasvir (flüorografiya)den çıqmalı. YAni, sağlığını daima kozetmyeli.

Zararlı alışqanlıqtan üzaqça ölmalı. Çünki tütün, raqı, afyon yürekniñ duşmanları.

Yürek hasta ölsa, taqattan kesye. O raatlıq, tınçlıqnı syeve, qavğa-şamatasız ayat tarzını talap ete. İnsan özüni saqlamağa bilsye, hasta yürek bile önı çoq raatsızlamay. Lâkin yürek bir kere işini bozsa, ömürlik tedaviylenmyege kerek ölacaq.

Hastalar ekimlerge müracaat ve ölarnıñ tevsiyelerini eda etmyek kerekler. Bundan ğayrı ömürinde bazı qaidelerge üymalılar. Misal içün, daima vaqıtında aşamaq, tez azm ölunğan aşlarğa emiyet bermyek, mümküni qadar qasyevetten özüni üzaqça tutmaq, asabiylenmyemyek lâzim.

Episi, şu cümleden, yürek hastaları iqlim, ava deñişmyesine tesirleneler. Lâkin kun tertibini doğru qursa ve yuqarıda qayd ölunğan sade qaidelerge boysunsa, tabiat deñişmyelerini bile yengilce keçire bileler. Eger hasta ölmağanlar boyle ayat tarzını syeçip alsa, yürek hastalıqları, inşalla, ölarnı raatsızlamaz.

### TECRİBYELİ ZENAAT SAİPLERİ

_Aliy dereceli ekim olğan "Pifagor" Nariman bey içün hastalarnıñ kozünde quvanç kormyek episinden qıymyetlidir_

Qurman civarında yaşa ğan qudaqardaşım İslâm Keşfedinovnıñ ösmür oğlu Serverniñ burun kemigi zararlanğan, nefes aluvda zamyet çekken. O, nefesni burnundan degil, ağzından almağa myecbur olğan, em de sabağace boğazı qurıp qala eken.

Özü yaşağan yerde hastahanedeki ekimlerge müracaat etken. Öña amyeliyat kerek olğanını aytqanlar ve Semaşko adına cümhuriyet hastahanesine yöllağanlar. Hastahanede çalışqan tecribeli, yüksyek ihtisaslı amyeliyatçı, boğaz, burun, qulaq ekimi Nariman Nebiulla oğlu Haybullayevnı tevsiye etkenler.

Ana-babası Serverni ketirip, şu ekimge kostergen. Neticede, o bir afta içnde amyeliyattan keçip, yahşı olğan. Şimdi o syerbest nefes ala.

#### Bolükniñ inkişafi

Kunlerniñ birinde Semaşko adına cümhuriyet hastahanesine bardım. Birinci qatta yerleşken LOR (ötolaringologiya) bolügini taptım. Bolük müdiri V. Gonçaruknen korüştim, bayağı malümat elde ettim.

Bu syeneden başlap, cümhuriyet hastahanesiniñ statusı deñişken. Bir qaç ay evelsi Tibbiyat universiteti yanında yerleşken hastahane, ya da Qırım cümhuriyet idareleri klinik tibbiyat birleşmyesi, dep adlandırılğan.

Asılında bu bolük 1930-ncı syeneleri açılğan eken. 1935 syenesi bolükte tek 20 hasta tedaviylengen. Em de yekâne ekim çalışqan. Şu yılı bu bolükke esaslanıp, LOR — hastalıqları kafedrası myeydanğa ketirile.

1973 syenesi mında 80 yerlik bolük teşkil etilgen. Qırımnıñ şeer, rayon, koylerinden kelgen hastağa örta qulaqta çoq rast kelgen vaqıtında baqılmağan iriñlev ve suvuqlanuv hastalıqlarını tedaviylegenler. Çünki boyle vaqıtında tedaviylenmyegen qulaq hastalıqları neticesinde, soñundan eşitüv qabiliyeti zayıflaşa em de sağırlıqqa alıp bara. Qulaq miynen sıqı bağı olğan müçe sayıla.

#### Hastalarnı zemaneviy üsullarnen tedaviyleyler

Bolük ekimleri Ükrainada ve diger myemleketlerde ötkerilgen syeminarlarda, simpoziumlarda, ilmiy-amyeliy münaqaşalarda faal iştirak etip, bilgi dairelerini kenişletmyege nail ölalar.

2007 syenesi Kiyevge barıp, timpanoplastika boyunca bilgi aldılar. 2008 syenesi Kursk şeerine de endoskopiya, endonazal amyeliyatçılıq boyunca mahsus ihtisasnı keçip keldiler.

Al-azırda bolük hastalıqnı doğru syeçip aluv, allergiyanı belgilev, prik-test üsulını işletmyek ve allergiya rinitlerini tedaviylev em de polipoz şekillerine emiyet bermyek kibi problemler üstünde çalışa.

Yıl-yıldan qulaq amyeliyatı, önı sağlamlaştıruv, endoskopik amyeliyat, huruldamaqnı toqtatuv boyunca amyeliyatlarınıñ sayısını çoqlaştırmaq maqsadı közde tutula.

Aynı zamanda LOR bolüginde zemaneviy üsulnen hastalıqnı tez ve doğru belgilev, tedaviylev eşyaları bar. Ölar arasında endoskopik, mikroskopik, lazer, radioamyeliyat aletleri hastalarğa az vaqıtta yüksyek syeviyede yardım kostermyege azır.

Bolükte çetel em de özümizniñ eñ yañı üsullarnen suvuqlanuv ve allergiya sayesinde zararlanğan qulaq, burun, boğaz hastalıqlarını tedaviylevge butün imkânlar yaratılğan. Buña kore zemaneviy talaplarğa cevap bergen amyeliyatçı da zemaneviy, uyğun aletler de bar.

Burun içinde, önıñ yanında peyda olğan kiyik et ösüv kibi allar burunnen boğaz arasında, tañlaynen boğaz bağlanğan yerde, qulaqta rast kelgen hastalıqlar amyeliyat keçirilip, yahşı neticeler bere. Eskirip qalğan suvuqlanuvdan kelip çıqqan burun hastalıqları da syemyereli tedaviyleneler ve hastalar tüzeleler.

Sarsıntılarğa oğrağan vaqıtta burun kemiginde deñişmyeler ölmağa başlay. Ket-kete nefes aluv zayıflaşa. Boyle allarnı da bu bolükte üsta amyeliyatçılar bir qaç kun içinde hastanı yahşı eteler.

#### Üsta ekim ölmaqnı özüne maqsat etti ve buña irişti

Bolük müdiresi V. Gonçaruk üç müim vazifede toqtaldı:

  1. ekim ve hasta arasında işanç doğurğan münasyebetler ölmalı,
  2. yımşaq, dostane, biri-birini añlağan müit yaratmaq,
  3. yüksyek zenaat syeviyesi, ekimniñ insaniyetligi, qaviy bilgisi.

Tek bular işimizde yapılğan amyeliyatnıñ keyfiyetli keçmyesine kefalettir, — dey o.

Aynı bu hususiyetlerge malik olğan bilgili, aqiqiy zenaat saibi, aliy dereceli ekim Nariman Nebiulla oğlu Haybullayevdır. Çoq oquy, tibbiyat aleminde olğan yañılıqlardan haberdar, işine mesülietli yanaşa em de hastanıñ goñlüne yol tapqan, diqqatnen yanaşqan, ruhiyetine tesyelli berebilgen amyeliyatçı.

O, başqa şeerlerde olğan alimler korüşüvlerine bara, münaqqaşalarda iştirak ete. Myen önıñnen beraber 11 yıl çalışır ekenim, daa bir kere red cevabını eşitmyedim. Müsbet çizgili insan, üsta ekim.

Myen önıñnen subetleşken soñ Nariman Haybullayevnen korüşip, önıñ aqqında tafsilâtlı malümat almağa nail öldım.

İç bir kimsye nasıldır bir zenaat saibi ölaraq doğmay, amma Allahtan üç zenaat bar dep aytıla — oqutmaq, tedaviylemyek ve mahkemyege çekmyek, yani qadılıq, abulkatlıq yapmaq. Nasıl zenaatnı saylamaq insannıñ özüne bağlı. Birevler ömür boyu alğış eşiteler, bazıları qarğış da ala, bu endi insannıñ şahsiyetine bağlı.

O, özüniñ ösmür ve yaşlıq devirini boyle hatırlay:

— Myen bala olğanda ekimlikke lâqayd baqmay edim. Byeyaz halat kiygen adamlarğa nisbeten özümde nasıldır alicenaplıq duyğusını is ete edim. Rahmyetli Zore bitam hastalanğanda ah çekip:

— Sen, balam, ekim ol. Adam qartayğan sayın goñlü incere, vucudı zayıflaşa, kuç-taqattan kesile, hastalıqlarğa oğray. Seniñ bu zenaatnı saylap, yahşı ekim olğanıñnı korsyem, yüregim raat, goñlüm tınç ölacaq, — dey turğan.

Bizim ailemiz sürgünlikte Ferğana vadiysindeki Quva qasabasında yaşadı. Myen 2 sanlı örta myektepni 1970 syenesi alâ baalarnen bitirgen edim. Aqılımda, şu yıllarda riyaziyat öcamız maña Pifagor, dep ayta edi. Çünki myektepte bu fennen ciddiy oğraşqan telebelerden biri edim.

Añlağanıma kore, Nariman beyni öcası riyaziyatçı etecek olğan. Lâkin 9 — 10 sınıflarda o özüne ekimlik zenaatını saylağan. Anası yaş olğanına baqmadan, qan basım hastalığına oğray. Nariman anasınıñ qan basımını ölçemyege ögrene. Babası da şu yılları qazağa oğrap, bir ayaqtan ayırıla. Nariman qorantada tonğuç bala olğanından syebep, aile ağırlığı önıñ ömuzına tüşe. Babası amyeliyat olğan soñ hastahanede yanında yata, önı baqa. Amyeliyatçılarnıñ ciddiy, salmaqlı işini korip, gecelerinen nevbetçilikte turğanlarını kozetip, "myen de ekim ölurım ve insanlarnı ölümden qurtarırım", degen niyet, istek peyda olğan ve bu önıñ maqsadına çevirilgen.

#### Miyinen sıqı bağlı müçelerniñ tedaviycisi

Örta myetkepni bitirgen soñ, 1970 syenesi Nariman Andijan tibbiyat aliy oquv yürtuna oqumağa kire. İnstitutta alâ baalarnen oqup, kursdaşlarına yetekçilik yapa. Şu yıllarda o, bir şeyge lâqayd baqmamaq, teşebbüskârlıq, myerhamyetlik, vatanperverlik, halqına er taraftan qol tutmaq kibi çizgilerge ayrıca emiyet berip, tabiatında bu çizgilerniñ qaviyleşmyesine zemin yarattı. Studentlik devirinde Nariman bey ilmiy konferentsiyalarda iştirak etip, ciddiy maruzalarnen çıqışta bulundı.

Gospitalde amyeliyatçı ölıp çalışqan tibbiyat ilimleri namzeti F. Appazov Narimanğa: "Bizim halq arasında burun, qulaq, boğaz saasında çalışıp amyeliyat yapqan ekim yoq. Myen syeniñ şu saada yahşı bir amyeliyatçı ekimi olğanıñnı ister edim", — dep öña yol kostere. Nariman üstazınıñ sözüni yerge tüşürmyey ve özüne şu zenaatnı saylay. Mına endi 34 yıldan berli hastalarğa hızmyet kostere, özü de çoqtan üstazlıq yapa.

O, institutnı bitirip, Ferğana vilâyeti hastahanesinde müstaqil çalışmağa başladı. Burun, qulaq, boğaz insannıñ başı ve miyinen sıqı bağlı. Myesyelâ, qulaqta, burunda yirin toplanuvı ayatnı havf astına qoya. Boyle allarda tez yardım kostermyek kerek öla. Bir yañlış yapılsa, hasta dünyanı terk ete bile.

1980—1988 syeneleri üsta ekim ealige yüksyek syeviyede hızmyet kosterir eken, milliy areketke qoşula. Yüriy Ösmanovnen yaqından tanış öla. Önıñnen ve digerlernen beraber sovet qurumına qarşı yapılğan tedbirlerniñ faal iştirakçisine çevirile. Byerilgen vazifelerniñ episini eda ete. Soñundan özüni milliy kureşsiz tasavur etip ölamay ve QMAT (ÖKND)-niñ azası öldı.

Çoqqa barmay Haybullayevlerniñ ailesi Vatanğa, Qırımnıñ Büyük-Önlar qasabasına kelip yerleşti. O, köy poliklinikasında 12 yıl ekim amyeliyatçı ölıp çalıştı. Bir çoq mania ve qarsanbalardan keçip, niayet yaşayışını bir qararğa ketire. Endi önıñ ana topraqta hızmyet kostergenine 20 yıldan ziyade öldı.

2000 syenesi Nariman Haybullayev Semaşko adına cümhuriyet hastahanesiniñ LOR  bolügine amyeliyatçı ölıp işke kire. Şu bolükte 8 ekimden ekisi bizim vatandaşlarımız. Cümhuriyet hastahanesine kelgende o, A. Balabantsevnen tanış ölıp, öndan bayağı şeylerni ögrendi. Çünki o, zemaneviy üsullarnı ömürge keçirgen ileri ekimlerden biri sayıla. Nariman bey üstazınıñ tibbiyat ilimleri namzeti, dotsent vazifesini alıp barğanını, studentlerge em amyeliy, em nazariy bilgi bergen acayip ekimlerden biri olğanını ayrıca qayd etti.

#### Ekimge inanmaq kerek

Nariman Haybullayev subetimizde:

— İnsan tımav olğanda tedaviylenmyesye, diger hastalıqlarğa oğray bile, çünki vucudımız birdir. Boğaz, qulaq suvuqlanuvınıñ ögüni tez almaq kerek. Çünki bu hastalıqlar yürekke ve diger müçelerge zarar ketire.

Çoq adamlarda burun içinde kiyik et ösye bile, önı vaqtında almaq kerek. Bu hastalıqlar başqa müçelerniñ yahşı çalışmasına keder ete bile. Boğaz hastalıqları vaqıtında baqılmasa, yürek hastalıqları peyda öla. Qulaq suvuqlanğanda vaqıtında baqılmasa, adamlar atta sağır qala bileler.

Bizim çoqsu adamlarımızda bir adet bar: milletimizge myensüp ekimlerge müracaat etmyeyler. Ölar öz halqına zarar ketirmyez, fayda ketirir, deyim.

Myen yahşı münasyebetlerim ile başta hastada özümye işanç asıl etmyege tırışam. Hasta ekimde myerhamyet, insanperverlik çizgilerini duymaq kerek. Boyle vaziyette hastanı tedaviylemyek kolay öla ve müsbet neticelerge irişile. Myen er vaqıt hastalarğa yardım etmyege azırım, — dedi.

O syemyereli emyegi içün bolük müdiri tarafından defalarca fahriy yarlıqlarnen taqdirlendi. Lâkin önıñ içün hastalarnıñ kozünde quvanç kormyek episinden qıymyetlidir. Nariman bey kerek ölsa, sanaviatsiyanen köy, rayon, qasabalarğa barıp, hastalarğa tibbiy yardım kostere.

Keçenlerde 86 yaşındaki dayım Or-Qapu şeerinde yerleşken hastahaneniñ tecribeli LOR  ekimine müracaat etti. Önıñ burunında kiyik et öskeninden syebep, nafes almaq ağırlaşqan edi.

Yerli ekim önı bayağı yaşta olğanı içün Cümhuriyet hastahanesine teşkerüv ötkermyege yölladı. Dayım Nariman Haybullayevniñ bolüginde bir afta yatıp sağ-syelâmyet evge qayttı. Çünki ekim amyeliyatnı yahşı yaptı.

Bolükte, aynı zamanda, tedaviylenmyek ve amyeliyat keçirmyek içün butün aletler bar. Amma aletlerniñ sayısı artsa, yahşı ölur edi, degen fikir, myen bellesyem, er bir ekimde öla. Nariman Haybullayev kunde 15—20 hastanı közden keçire, aftada 2—3 kere köy ve rayonlarğa barıp, yardım kostere. O, aqiqiy tibbiyat bekçilerinden biridir.

### HALQINA SADIQ EKİM

#### "Ömürde vaziyetke kore iş tutmaq aqılferasyetke bağlı", — dey Ayyar efendi.

Er bir şeer, köyde eali tanığan, ürmyet ve sayğığa malik, bayağı çizgilernen başqalarından ayırılıp turğan adamlar öla. Keriç şeerine barğanda "Hıdırlez" bayramında Keriç regional myeclisiniñ reisi Müfret Veliyevnen korüştim.

— Bayramıñız guzel keçti, yahşı azırlıq korgensiñiz, — dedim. O, maña bir qaç saniye baqıp turğan soñ:

— Bilesiñizmi, kimge sağ ol aytmaq kerek, amyeliyatçı Ayyar ağa Caparovğa. O, bizim şeerde yaşamasa, alımız ne ölur edi! — dep koküs keçirdi. — O, öyle insan ki, deyerlik butün myesyelelerni tılsımcı kibi çeze. Myesyelâ, çoq müim myesyelelerni yıldırım tezliginde çezüv yöllarını tapıp, müracaat etecek adamnı da belgiley.

Milletimizni syeve, insaniyetli, yardım kerek ölsa, önı iç bir şey toqtatmaz, mesülietli, söz bersye, şu sözüniñ üstünden çıqa, aqiqiy ekim, vazifesini yüksyek syeviyede becere. Butün ömür milliy arekette iştirak etti, şimdi de regional myeclis azasıdır. Eger o bizim halqqa yardım etmyey, milliy işke qarışmasa, Keriç şeer yölbaşçısı önı çoqtan "taht"qa öturtıp, boynuna ilvanlar taqacaq, lâkin Ayyar ağa myemuriyetten bir şey istemyey. O, milletimizge kerek olğanını yahşı bile, milliy ğayelerge sadıq adam olğanını er adımda isbatlay.

Önıñ bir tabiatı bar ki, insanlarda tek müsbet çizgilerni kore, kimsyeni aqaretlemyey, aksine, yaramaz adamlarnı acıp, önı doğru yolğa, adaletke yaqınlaştırmağa tırışa.

Şeerimizge kelgen ekensiñiz, önıñnen mıtlaq korüşmyek kereksiñiz, dep tüşünem. Çünki o aprelniñ soñunda 55 yaşını qayd etti. Ömüri üzun ölsun.

#### Öyle adamlar çoqça ölsa, ayatımız guzel ölur edi

Müfretniñ eyecannen aytqanları maña tesir etti. Ayyar Ceparovnı "Hıdırlez" bayramında bir korgen edim. Üzun boylu, saçı bem-beyaz, kostüm kiygen, toplanğanlar arasında ayırılıp tura edi. Önıñnen korüşip, laf etmyek istedim ve sabıq talebem Arsyenge müracaat ettim. O, maña baqıp:

— Ayyar ağa şeerimizniñ eñ ürmyetli adamlarından biri. Öyle adamlar çoqça ölsa, ayatımız guzel ölur edi, dep tüşünem, — dedi ve myeni 1 sanlı hastahaneniñ baş ekim ödasına ozğardı.

Önıñ qapısı ögünde bayağı halq tura, yavaştan kâtibesiniñ yanına bardım ve Ayyar Raip oğlu Caparovnen korüşmyege istegenimni ve maqsadımnı ayttım. Çoq keçmyeden baş ekimniñ büyük, yarıq, bol ödasına kirdim ve öña da myeramımnı añlattım.

— Qırımda çıqqan epsi neşirlerge yazılam ve ölarnı müntazam sürette oquyım. Adamlar arasında milliy matbuatımızğa teşviqat işini alıp baram. Milletimizni saqlap qalmaq içün, er kes milliy matbuatımızğa yazılmaq kerek, dep tüşünem.

Hastahanede çoqsu bizim halq çalışa, çünki butün barlığımnen halqımızğa yardım etmyege tırışam. Fursattan faydalanıp işke esasyen halqımız vekillerini almağa tırışam.

Hastahanede şimdilik, 700-ge yaqın adam çalışa. Eñevelâ diqqatımnı milletimye celp etem. Horlanğan halqıma yardım, tesyelli bermyege tırışam. Lâkin myen ğayet üstalıqnen çalışmaq kerekim, çünki diger millet vekillerini de çetletmyege ölmay, bu nazik iş. Milletimye yapılğan aqsızlıqlarğa dayanmayım.

Er adımda ölarğa myelem ölmağa aşıqam. YApılğan işlerniñ episi qanun çerçivesinde ölmaq lâzim. Qazaqlar ayaq taydırmağa pek üstalar, çünki akimiyet ölarnıñ elinde.

Biz subetleşkende qapudan Müfret Veliyev kirip keldi. Ayyar ağa lafını devam etip:

— Müfret, sağ ölsun, çoq şeylerni özü yapıp alıştı, kerek ölsa, aqşamları müim myesyelelerni mında, ödamda çezemiz, tek milletke yengillik ölsun, — dedi.

#### Ölar hastahaneni tıbbiy eşyalarnen teminlevde büyük issye qoştılar

Ayyar bey 2009 syenesi myeşur amyeliyatçı N.İ. Pirogov adını taşığan Keriç şeer bir sanlı hastahaneniñ 150 yıllığı münasyebetinen özüniñ mesülietligi altında çıqarılğan kitapnı maña taqdim etti. Bu hastahane şeerde, aynı zamanda, eñ büyük, yüksyek syeviyede tibbiy hızmyet kostergen müessisyelerden sayıla.

Baş ekim Ayyar Caparovnıñ aytqanına kore, hastahanede yatıp tedaviylenmyek içün 286 yer bar. Buña qoşma ölaraq 6 şeer reanimatsiyası myevcut. Ümumiy amyeliyat bolüginde 60 yer bar, balalar içün 20 yer, sınıq-çıqıq içün 10 yer, amyeliyat içün 10 yer myevcut. Ayrı sınıñçıqıq bolüginde 60 yer, irinli amyeliyat bolüginde 40 yer, siydik yölları (ürologiya) bolüginde 35 yer, neyrohirurgiyada 30 yer, siñir hastalıqları bolüginde 6 yer, yuqunçlı hastalıqlar bolüginde 45 yer, ümumiy hastalıqlar içün 10 yer bar.

Klinik, bakteriologiya, biohimiya laboratoriyaları, amyeliyat, sançmalarnı qaynatuv, fizioterapiya, nezaretçi ekim ve sport tibbiyat, myemuriy-hocalıq bolükleri em de kundelik tibbiy korüvden keçüv yani poliklinika myevcut. Keriç şeerinde yaşağan 150 biñ ealiden 1,5 biñi bizim halqtır. Kundelik tibbiy qabul 650 hastanı teşkil ete. Baş ekimniñ vazifesi müim ve mürekkeptir. O, tedaviylev ceryanını, önıñ keyfiyetini, hastalarnıñ tedaviylenmyesini, cemada adamlarnıñ alıp barğan işini müntazam sürette kozetip, nezaret altında tutmaq kerek.

Bir yıl devamında hastahanede 3 biñ amyeliyat yapıla, tek 2008 syenesi 300 biñ adamğa tibbiy yardım kosterildi. Bu hastahanede Qırımda eñ yahşı ve ileri rentgen ödası, endoskopik aleti, zemaneviy ÜZİ, yañı elektrokardiograf çalışmaqta. Bularnı tapıp ketirmyek içün baş ekim Ayyar bey, Keriç şeer başı A.İ. Ösadçiy ve şeer myemuriyetiniñ sağlıqnı saqlav bolüginiñ müdiri A.İ. Golenko salmaqlı issye qoştılar.

Butünukraina hayriye leyihası çerçivesinde ötkerilgen "Bahtlı devlette sağlam balalar" em de Butünukraina hayriye fondu "Nadra bank"nen birlikte bu hastahanege balalar içün (ağır hastalar bolügine) suniy üsulnen aq cigerde ava yürsyetüv apparatı berildi.

"Demyetra" hayriye fondu hastahanege elektron sançma diffuzion terapiya dozatorını bağışladı, amma hastahanede aynı zamanda yaş amyeliyatçılar, burun, qulaq, boğaz ekimleri, yuqunçlı hastalıqlar, bakteriologlar, üçastka terapevtleri, statist ekim, endoskopist, hastalıqnı belgilev ekimi, neyroamyeliyatçı, tedaviylev-cismaniy terbiye ekimleri yetişmyey. Çünki bugünki kunde ekimlerniñ aylığı ğayet az. Şu syebepten ekimlerniñ hastahanelerge barıp çalışuvı kergin turğan myesyelelerden birine çevirildi.

#### Nazariyetni amyeliyatnen bağlamasañ, syemyereli neticeler bermyey

Hastahanede 124 ekim çalışa. Ölardan 18-i aliy dereceli, 42-si birinci dereceli, baş ekimniñ tibbiyat boyunca müavini G.G. Çemodanov, amyeliyatçı L.G. Kutsenko "Qırımda nam qazanğan ekim" ünvanınıñ saipleridirler.

Ayyar Caparov 1973 syenesi Samarqand şeerinde12 sanlı myektepni alâ baalarnen bitirip, Samarqanddaki Pavlov adına tibbiyat institutınıñ tedaviylev şubesine oqumağa kire. O, 5 yıl devamında alâ işaretlernen oquy ve 1978 syenesi mütehassıs ölaraq, amyeliyatçı zenaatını saylay. O devirde studentlerniñ ilmiy cemaaları keniş darqalğan edi. Ayyar Caparov cemaada ilmiy işnen oğraşa ve studentlerniñ konferentsiyalarında maruzalarnen çıqışta buluna. Önıñ ilmiy işine professor V.A. Blinov reberlik yapa.

Şu vaqıtlarda ölarnıñ ailesi Kubanğa koçe. Ayyar bey Kuban tibbiyat institutına yöllanma ala ve internaturanı bir yıl devamında anda keçe. O yıllarda şeer icra komitetinde Seithalil Emirov, şu institutnıñ ginekologiya ve akuşerstvo kafedrasında Üriye Myemyetova dotsent ölıp çalışa edi. Bu eki adam öña ileride mütehassıs öluvda bayağı yardım etti.

Bu syenelerni Ayyar bey boyle hatırlay:

— Myenim bir inat tabiatım bar. Bir şeyni aqlıma alsam, ille yapam, başımnı parlamağa razım, amma sözümden qaytmayım. Kimyerde bu fazilet pek yardım ete, em de müsbet inatlıq kerek öla. Byelli rus yazıcısı M. Gorkiy "Şain aqqında yır" esyerinde şain ve yılan öbrazını kostere. Şain töpede üça, lâkin qayalarğa barıp ürulıp elâk öla bile, yılan isye yavaş-yavaş süyreklenip, çoq yürsye bile, ille myenziline yete. Myen ömürde tüşünip, ya şainnı, ya yılannı saylayım. Çeşit türlü vaziyetler öla. Öña baqıp, iş tutmaq kerek. Qaysı biri elverişli, degen sual doğa. Öña doğru cevap tapmaq, aqıl ve ferasyetke bağlı.

İnstitutnı bitirgen soñ Brohovitskaya qasabasındaki 1 sanlı myerkeziy rayon hastahanesinde amyeliyatçı çalıştım. Emyek faaliyetim 1979 syenesi başlandı. Maña T.N. YEvstafyeva üstazlıq yaptı. O devirde aqi qiy ekimlik faziletlerine zemin azırlap, zenaatımnıñ incelik lerini ögretti, tecribesinen bolüşti, çünki nazariyetni amyeliyatnen bağlamasañ syemyereli neticeler bermyey. Bunı ömürniñ özü çoqtan isbatladı. Yahşı zenaat saibi ölmaq içün mesülietlik, öz zenaatını yüksyek syeviyede bilüv yani üstalıq kerek.

1982 syenesi ailemiz Herson vilâyetine koçti. Myen anda poliklinikada acele yardım kostergen amyeliyatçı vazifesinde çalıştım. Şu yılları tiş ekimi ölıp çalışqan Elmira hanımnen aile qurdıq. 1984 syenesi pamuqtan kâğıt işlep çıqaruv istisalında kene acele tibbiy yardım kostergen amyeliyatçı ölıp çalıştım. 1987 syenesi öktâbrde Keriçke koçtik. Başta işke almadılar, elbette, çekiştik, qıynaldıq, ömür tegiz ölmay, baş yazısını köz korer degenler, insan horluqqa dayana eken.

Ayyar bey Caparov, niayet, 1989 syenesi başta qabulhanede, soñra isye 1 sanlı hastahanede amyeliyatçı bolüginde öz zenaatı boyunca işini devam ete. 1994 syenesi ekinci irin amyeliyat bolügine müdir tayinlene. 2002 syenesinden baş ekim vazifesinde çalışa. O, bu işte tek ekim degil, idareci, iqtisadiyatçı öldı. Ayyar bey reberlik yapqan hastahane 2007 syenesi akkreditatsiyanı keçip, bir dereceli hastahane adına nail öldı. Önıñ işinde qol qavuştırıp öturmaq mümkün degil. Tapmaq, qıdırmaq, birevlernen bağ tutıp, tamirlev işlerini becermyek, ilâclar, tibbiyat eşyalarını satın almaq, hastahaneniñ hocalıq işleri boyunca myesyelelerni çezmyek kerek öla.

İleride yapılacaq işlerni köz ögüne alıp, A.R. Caparov 2003 syenesi Ükraina Prezidenti yanında Harkov regional institutını bitirip, devlet idare etüv magistrı ihtisaslığını aldı. Amyeliyatçılıq em de sağlıqnı saqlavnı teşkil ve idare etüv boyunca aliy derecelerni almağa nail öldı.

Ayyar beyniñ ümumiy ekimlik faaliyeti 32 yılnı teşkil ete. 2008 syenesi fedakârane emyegi içün qaraman şeer Keriçniñ eki dereceli "Hızmyeti ve sadıqlığı içün" fahriy belgisinen mükâfatlandı. Yıllar devamında öz hızmyetini namusnen, yüksyek syeviyede eda etkenini köz ögüne alğan şeer ve cümhuriyet myemuriyetleri tarafından defalarca fahriy yarlıqlarnen taqdirlendi.

Ayyar bey çalışqan hastahanede mahsus cenk iştirakçileri ve veteranları içün 20 yer ayırılğan. Ölar ay sayın kelip, tedaviylenip keteler. Balalar yuqunçlı hastalıqlar bolügine aşqa kunde 35 grivnâ syermiya ayırıla. Hastahanege ilk tüşken hastağa butün ilâclar bar. Tek eki-üç kunden soñ ölmağan ilâclarnı hasta özü ala. Hastahanege yatqan adam göñülli ölaraq fondğa hayriye parası bere bile, amma bu myecburiy degil.

Keriç şeerinde bugünki kunde verem hastalığı az rastkele, amma şişik, siñir, yürek hastalıqları çoq.

Ealige Ayyar bey ekim ölaraq boyle tevsiyeler bere:

"Yılda bir kere ekimge korünmyek lâzim. Hastalıqnıñ ögüni ne qadar tez alsañ, para masrafları o qadar az ölur. Hastalıqnı vaqtında tedaviylemyege başlamasañ, ekimler yardım etip ölamaylar. Bizim halq bu myesyelede caillik yapa. Başında ekimge korünmyey ve, neticede, 100 grivnâ ketecek yerine soñunda 300—400 grivnâ ilâcğa bere. Bu myesyele özümizge bağlı. Biz biri-birimizni ve özümizni acımaymız. Qomşular, soy-soplar arasında "Sen ekimge koründiñmi?" dep turılsa, adamlarımız sağlam ölur em de paraları cebinde qalır.

Samimiy subetten soñ sağlıqlaşıp qapudan çıqtım. Qarşıma hastahane hızmyetçisi Saniye Ablayeva rastkeldi. O, Ayyar bey aqqında cümleden boyle dedi:

— Ayyar Caparov ğayet myerhamyetli, saf vicdanlı insan. O, adam ayırmay. Keçenlerde ömür arqadaşım keçindi, üç balanen qaldım. Yardım etti, sağ ölsun, — dep alğışladı. — Özüniñ de üç evlâdı bar. Büyük qızı Kiyev tışqı işler vezirliginde çalışa, ekincisi tiş ekimi ölacaq, üçüncisi 4 yaşında.

Bayağı fikir-tüşüncelerge dalıp, milletimizni qayğırğan, öña qoltutqan, yardım elini üzatıp turğan insannen tanışqanıma, doğrusı, quvandım. Aramızda boyle adamlar çoq ölsun.

### SAĞLIQ — EÑ QIYMYETLİ BAYLIQ

Hastanıñ yüzünde tebessüm korsyem — goñlüm koterile, demyek nafile emyek qoymağanım, — dey amyeliyatçı Şuhrat Amyetov

İslâm-Terek halqımız vekilleri çoq yaşağan qasabalardan biridir. Bu qasaba rayon myerkezi ölıp, anda rayon ealisine hızmyet kostergen çeşit müessisyelernen bir sırada myerkeziy hastahane de yerleşken. Myen doğmuşım Şevketnen qasabanıñ soqağı boylap, keter ekenim yölda adam çoq olğanına diqqat ettim: er kes qaydadır aşıqa… Şu arada aqrabam örta boylu, korünüşi ciddiy, qansıcaq adamnen syelâmlaştı.

O, yanımızda bir qaç daqqa toqtağan arada şu yerden keçken adamlar — milleti kim olğanına baqmadan: qırımtatarmı, rusmı, ükrainmi — episi öña syelâm berip keçti. O adam yanımızdan ketken soñ myen doğmuşıma:

— Bu adamnı er kes tanıy, o kim öla? — dep soradım.

O, isye maña baqıp:

— İslâm-Terekte önı bilmyegen, tanımağan, sayıpurmyet etmyegen adam yoq. O, rayon hastahanesi amyeliyat (hirurgiya) bolüginiñ müdiri, belli ekim Şuhrat Refat oğlu Amyetovdır, — dedi. — Myenim ayaqlarım hasta. Er syene o müdirlik yapqan bolükte tedaviylenem. Eli pek yengil ve aqiqaten de bilgili, tecribeli, öz zenaatını syevgen, mesülietli ekim. O, qasabamızdaki çoq adamlarnı suvuq ölüm pancasından qurtardı.

Bu laflarnı eşitken soñ çoq vaqıt keçirmyeden hastahanege yol aldım. Terekler yeşergen guller açmaqta olğan hastahane azbarına kirip, qarşıda turğan binanıñ dörtünci qatına koterildim.

Amyeliyat bolüginiñ qapusını açqanımnen müdirniñ ödası qayda eken dep, biraz toqtaldım ve şu arada önıñ bir ödadan çıqıp, diger ödağa kirip, hastalarnı kozetip yürgenini kordim. Önıñ ciddiy baqışı ve sabırlı yürüşine ütülengen ve atta krahmallanğanı duyülıp turğan beyaz halat ve qalpaq ziyade yaraşa edi.

Myen koridorda işnen, elbette, anda-mında yürgen emşirelerge diqqat ettim. Ölarnıñ halat ve qalpaçıqları da müdirniñki kibi pek tıraç edi. Ölar biribiri ve qarşılarına rastkelgen hastalarnen mülâyim ve alçaq syesnen laf ete ediler. Etraf temiz, tamirlengeni korünip tura. Biraz aralıq qaldırılğan pencereden ödalarğa hafif yel kirmyekte…

#### Önıñ laflarından soñ yaşamağa isteysiñ

Boyle teessurat altında bolükte tedaviylenmyekte olğan Vladislavovka köy şurasını azası S.İ. Çereviçnıynen subetleştim.

— 1996 syeneden bugünge qadar dört amyeliyat keçirdim. Myen Şuhrat Refat oğlu Amyetovdan pek myemnünim ve öña işanam. Çünki myeni hastahanege ölüm alında ketirgen ediler. Sağ ölsun, qurtardı. Eli dert kormyesin. Aqiqiy bilgili amyeliyatçı (hirurg). Çoq laf etmyey, kerek şeyni aytıp añlata, eali arasında ürmyeti büyük, — dedi.

Tedaviylenmyekte olğan V.İ. Golovina isye cümleden boyle fikir bildirdi:

— Hastanı diqqatnen baqa, kerek suallerni bere, hastalarnen yahşı münasyebette buluna ve tesyelli bere. Önıñ laflarından soñ yaşamağa isteysiñ.

Byekir ağa Amyetov 82 yaşında. O, ekimden pek myemnün. YAnında oğlu Rustem ötura.

— Şuhrat Refat oğlu bir qaç yıl evelsi amyeliyat yapıp, Rustemniñ qolunı saqlap qaldı. Önıñ eliniñ damarı üzülgen eken. Kene yahşı Ş. Amyetov nevbetçilik yapa edi. O, tecribeli, teren bilgili, insaniyetli, gecekundüz demyey er vaqıt hastahanede buluna. Çağırsalar, yoq demyey, vaqıt tapıp kele ve hastanı baqa. Bugündebugun myenim de derdimye derman ölmaqta.

Alla Taalâdan insan taqdirinen berilgen üç zenaat bar deyler: tedaviylemyek, oqutmaq yani tasil bermyek em de qadılıq yapmaq. Bulardan birini Şuhrat Refat oğlu yüksyek derecede becere, — dedi Byekir ağa.

#### Myen ekim olğanımdan myemnünim

Şuhrat Amyetov birazdan ekimler ödasına kirdi. Myen isye qapunı qaqıp içeri adımladım ve öña öz niyetimni bildirdim.

— Myen oqup, ekim olğanımdan myemnünim, çünki arzuniyetim yerine keldi. Şimdi isye er kes kibi çalışam. Saba kelgenimnen hastalarnı közden keçirem, vaziyetlerini ögrenem, hastanıñ yüzünde tebessüm korsyem, goñlüm koterile, demyek nafile emyek qoymağanım, — dedi subetimiz vaqıtında Şuhrat Refat oğlu.

Şuhrat Amyetov daa ösmür olğanda ağası Şevket tibbiyat institutında oquy edi. Öña baqıp Şuhrat da şu zenaatnı saylamağa ve ağası kibi amyeliyatçı ölmağa niyet ete. Şimdi ağası Şevket Refat oğlu da şu hastahanede amyeliyatçı ölıp çalışa. Daa bir ağası Şevqiy Refat oğlu isi tiş ekimi. Şuhratnıñ tabiatında müsbet inatlıq degen bir çizgi bar, niyet ettimi, mıtlaqa ömürge keçirecek.

O, Özbekistan cümhuriyetiniñ Sırdarya vilâyeti Özbekistan kolhozında doğıp östi. "Telman" adlı 19 sanlı örta myektepni 1982 syenesi alâ işaretlernen bitirdi. Myektepte oquğan devirde fizika, coğrafiya fenlerine ayrıca emiyet bere, olimpiadalarda faal iştirak etip, nufuzlı yerlerni ala. Myektepteki futbol, voleybol ve basketbol komandalarında öynap, myektep ve rayon yarışlarında iştirak ete.

1982 syenesi Taşkent devlet tibbiyat institutınıñ tedaviylev şubesine oqumağa kire. Ekim ölmaq istegi ömürge keçecegine pek quvana ve büyük avesnen oquy. Tibbiyatnıñ er bir inceliklerini ögrenmyege tırışa. Oquvnen bir sırada sportnı devam etip, kureşniñ sambo çeşitinen oğraşa.

1988 syenesi institutnı alâ işaretlernen bitire ve internaturanı amyeliyatçı ölaraq Gulistan şeerindeki vilâyet hastahanesinde keçe, soñra Sırdarya vilâyeti İliç rayon myerkeziy hastahanesinde bir yıl çalışa. Şu syeneleri halqımız vatanğa kutleviy sürette qaytmağa başlağan edi. Yaş mütehassıs vaqıtnı keçirmyey öz faaliyetini ana-Vatanda devam etmyekni niyet ete ve Qırımğa kele. O devirde vilâyet sağlıqnı saqlav bolügine müracaat ete. Önı İslâm-Terek rayon hastahanesine yöllaylar. O, şu hastahanede yaş mütehassıstan bilgili, tecribeli, ürmyetli amyeliyatçı derecesine koterildi.

Boyle derecege koterilüvine öz zenaatına olğan syevgi, sadıqlıq yardım etti. O, üyken mütehassıslar yanında bulunmaqnen bir sırada öz üstünde çoq çalıştı, çeşit tibbiyat alimleriniñ çıqarğan kitaplarını oqup, bilgisini yüksyeltti ve ale bugün öz üstünde öyle çalışa. Şuhrat Refat oğlu 23 yıldan berli hastalarnıñ derdine derman ölıp kelmyekte.

Öz üstünde üsanmadan çalışqan ekim bir qaç yıldan aliy dereceli amyeliyatçı öldı. O, diger ekimlerden bilgisi, teşkilâtçılığı teşebbüskârlığınen ayırılıp tura edi. Önı 1997 syenesi amyeliyat bolügine müdir etip tayinleyler. Eki yıl evelsi Ükraina Prezidenti yanındaki devletni idare etüv Odessa regional milliy Akademiyasını bitirdi. Hastahanede boyle tasili olğan insan yekânedir.

O, bir qaç yıldan berli üstazlıq yapa. Yaş mütehassıslar Asan Üsyeinov ve Dmitriy Grâdovoyğa amyeliyatnıñ inceliklerini ögrete. "Ölarğa yahşı amyeliyatçı mütehassıs ölmaq içün özleri üstünde çoq çalışmaq, bilgilerini ep arttırmaq ve tükenmyez sabır kerek", — dey ekim.

#### Hadimlerniñ yahşı müamyelesini özüñde is etesiñ

Hastahanede bir yılda qararnen 500-ge yaqın amyeliyat yapıla. 2011 syeneden başlap yarım yıl devamında 553 adam tedaviylendi. Bolükte 32 yer bar. Mında çıqıq-sınıq (travmatologiya) hastaları da tedaviyleneler. Eki öda mahsus Ülu Vatan cenki iştirakçileri içün ayırılğan.

Bolükte 24 hadim çalışa. Amyeliyat bolüginde çalışmaq ğayet mesülietli ve çoq emyek talap ete. Çünki amyeliyattan soñ hastalarğa ayrıca diqqat ayırmaq ve ölarnı ayrıca baqmaq kerek öla.

Şuhrat Refat olğlu Amyetov hastalarnı er kun közden keçire, kerekli ilâclarnı tayinley, tevsiyeler bere. O, özü nasıl mesüliet ve talapkârlıqnen çalışsa, diger hadimlerden de şunı talap ete. Öndan ğayrı bolükte tertip-nizam hastalar içün de, hadimler içün de qattı qoyulğan. Hadimler — ölsun ekim, emşire ya da kuçük tibbiy hadim (sanitar) öz vazifelerini yüksyek derecede eda etmyeknen bir sırada tıraç (akkuratnıy), müamyeleli ölmaq kerekler. Bu müdirniñ talaplarından biridir. Bolükke kirgeniñnen, hadimlerniñ yahşı müamyelesini özüñde is etesiñ.

Bularğa irişmyek, elbette, qolay degil, çünki er bir hadimnen til tapmaq em de talap etmyek kerek öla.

#### "Azı qarar, çoqu zarar"

— İnsan doğrusını aytmalı, iftira syevmyeyim, özüm de doğrusını aytam. Ealige bir-eki tevsiyem bar: "Azı qarar, çoqu zarar" degen atalar sözüni daima aqılda tutmaq kerek. HV asırda yaşağan şair Alişer Navoiyniñ "Çoq yaşaycaq ölsañ, az aşa, itibar qazanacaq ölsañ, az laf et", degen sözlerine diqqat etmyek lâzim. Çünki bu laflarnıñ episinde teren mana bar. Misal içün, aşağanda qarar qaçırılsa, insandaki aşqazan, içek, qara ciger aşnı qıynalıp azım ete, yani ileride hastalıqlarğa zemin azırlay. Gippokratnıñ boyle ibaresi bar: "İnsan aş aşap, sofra başından turğanda aç olğanını is etmyek kerek". Bu ne demyek, qarardan ziyade aş aşap, ziyade toyıp sofra başından turmaq vucutqa zarar ketirmyektir.

Aynı zamanda İslâm-Terek rayonında aşqazan, öt, qalın içek, 12 parmaqlı içek, aşqazan tübünde bez hastalıqları çoq rastkele. Hastalar öz vaqtında ekimge müracaat etmyeyler. Neticede, ilâclar çoq fayda etmyey ve amyeliyat yapmağa kerek öla. Sağlıq — bu insannıñ eñ qıymyetli baylığıdır.

Bizde tibbiyatqa devlet tarafından ğayet az syermiya ayırıla. Kene yahşı halqımız arasında alicenap, eyilik yapqan, cümyert insanlar (myetsenat) bar. Rayonımızdaki boyle adamlardan biri tedbirkâr iş adamı Seyran Çauştır. Öña hastalar ve cemaat adından yapqan eyiligi içün teşekkür bildirem. Aramızda boyle adamlar çoq ölsa, biz — ekimlerge de qolumızdan kelgen işlerni yapmaq içün imkân peyda öla, — dey Şuhrat Refat oğlu.

Şuhrat Amyetov da müdir ölaraq bolükniñ vaziyetini yahşılaştırmaq içün imkândan faydalanmağa tırışa. Keçken saylavlarda bolükke elektrokardiograf apparatını elde etmyege nail öldı. Saylavaldı toplaşuvlarnıñ birinde hastahaneniñ amyeliyat bolügi yerleşken binanıñ damından irigen qar ve yağmurlı kunlerde ödalarğa suv aqqanını aytıp, önı tamirlemyek myesyelesini kotergen ve bu myesyele baqılacağı aqqında müsbet cevap alğan edi. Çoqqa barmay, yani saylavlar başlanğanğa qadar hastahane damı tamirlengen edi. Şuhrat Refat oğlu bolükke müdirlik yapıp başlağandan berli bolük tazerdi ve canlandı.

Yüksyek dereceli amyeliyatçı (vısşaya kategoriya) em de bilgili yetekçi Şuhrat Amyetov fedakârane emyegi içün defalarca Fahriy yarlıqlarnen taqdirlendi.

#### Eliñ yengil ölsun!

Üyken emşire Gulnaz Riza qızı Cabarova 10 yıldan berli amyeliyat bolüginde Şuhrat Amyetovnıñ reberliginde çalışa. Hastahanede çalışqanına isye ümumyen 18 yıl öldı.

— Şuhrat Refat oğlu Amyetov talapkâr, mesülietli, üzaqnı kore bilgen ekimlerdendir. Şu yıllar içinde myen öndan bir kere bile bu işni yapıp ölamayım, degen laf eşitmyedim. Müdir ölaraq epimizge bir baqa, kerek ölsa söge, kerek ölsa maqtay, aytqan sözünden qaytmay, söz berdimi, becere. Emyeksyever, iç bir hadimni nazar-diqqattan qaldırmay. Önıñ çoq vaqıtı bolükte keçe. Hastalarğa pek muqayt öla, ağır hastalarnı özü sıqsıq baqa ve nezaret astında tuta. O, yahşı ekim, amyeliyatçı ölmaqnen bir sırada yahşı teşkilâtçı ve müdirdir. Önıñ bir adeti bar: er şeyni adamnıñ yüzüne ayta, — dedi o, subetimiz vaqtında.

Şuhrat Refat oğlu Amyetov İslâm-Terek rayonı Qızıl — Terçek (Yarkoye pole) köyünde anası, ömür arqadaşı ve üç evlâdınen yaşay. Önıñ nesili ürkustalıdır. Qartbabası Seithalilniñ bağ-bağçası olğan ve o balqurt tutqan. Bir qaç yıl evelsi Şuhratta da boyle aves peyda öldı ve balqurt tutmağa istedi. "Ölarnı baqqanda, balqurt syepetlerini (yaşçiklerini) tamirlegende, balını cıyğanda zevq alam, quvanam. Çünki amyeliyatçı zenaatı pek ağır zenaat. Butün vaqıt hastalarnı tüşünesiñ, ölarnıñ derdinen yaşaysıñ. Tabiatnen bağlı daa bir syevgen işiñnen oğraşqanda isye ağır fikirlerden biraz çetleşesiñ, raatlanasıñ ve dünyağa başqa köznen baqasıñ em de öz işiñe daa da mesülietlik duyasıñ",— dey ekim.

Hastahanede işi çoq olğanına ve butün mesülietni taşığanına baqmadan evde evlâtlarını terbiyelep östürüvde ömür arqadaşı ana tili öcapçesi Nadiye hanımğa yardım ete. Ölar eki oğul bir qız östüreler. Er saba Şuhrat işke ketkende 80 yaşını keçken anası Zevriye qartana önıñ artından "Eliñ yengil ölsun!", dep dua ete.

Ekimlik zenaatı evel-ezelden eñ kerekli, eñ itibarlı zenaatlardan sayılğan, çünki bu zenaat saipleri insanlarnıñ hastalıqlarına myelem, dertlerine derman olğanlar.

Bu zenaat da bir sıra diger zenaatlar kibi bilgi ve tec ribeden ğayrı istidat talap ete. Myenimce, tek istidatı olğan insan öz mütehassıslığı boyunca boyle yeñişlerni elde ete bilir ve halq alğışını, ürmyetini qazanır.
