### 4

Яшлар дегенлеринде турдылар: къуюгъа бурав тюшюрилювининъ он бешинджи куню нефть оджакъларынынъ-кочьме къызыл байрагъы комсомол-яшлар бригадасынынъ вышкасы устюнде ельпиреди!

Эр шей ёлунда эди.
Ишнинъ мувафакъиет къазанаджагъына ышанч асыл эткен нефтьчилер, ильк куньлериндеки хавфсырав ве теляшланув дуйгъуларындан къуртылып, теджрибе ве бильгилерине базанаракъ, эминликнен чалыштылар.

Челик бурав таш-топракъны делерек, саат сайын ер тюбюне саркъты.
Тюневин Сервернинъ вахтасы ишке тюшкенде бурав 675 метр теренликте эди.
Лякин арасы ярым саат кечмеден балчыкъ шингенлигининъ циркуляциясы бирден токъталып къалды...

Сервернинъ чырайы ап-акъ кесильди.
Циркуляциянынъ токъталувы джиддий къазаларгъа себеп ола билир эди.
Даа дегенде къуюнынъ диварлары эшилип, трубалар ве бурав топракъ астында комюлип къалыр...

Сервер насоскъа чапты ве шингенликни чабиклештирмелерини эмир этти.
Лякин къую бир къач дакъикъа ичинде юз элли кубометр шингенликни бир ютум сув киби ичсе де, циркуляция текрарланмады.
Буравны юкъары чыкъарып, къуюгъа тонналарнен цемент ве балчыкъ йибердилер, лякин бу да файда бермеди.

Бугунь саба бригаданынъ бутюн азалары топланып кельдилер.
Олар гъам ве теляш ичинде эдилер.
Къушлукъкъа таба складдан шинген джам, цемент ве силикат порошогы юклю машиналар кельдилер.
Бу материалларны невбет-невбет къуюгъа акъыздылар.
Лякин нетидже бермеди.
Энди не япмалы?

Юкъусызлыкъ, ёргъунлыкъ ве эйджанланув Серверни тюшюнмек-ташынмакъ, фикирлерини бир меселе этрафында топламакъ къабилиетинден марум этти.
О, къуюгъа кондуктор тюшюрмек теклифинде булунаджакъ олды, лякин бу фикирни айтмагьа биле тили бармады:— кондуктор,—,юзлердже метрлик маден трубалары колоннасы,
— девлетке он бинълернен рублегемал ола.
Аджеба девлетни бойле бнр джёремсге къалдырмакъ нефтьчилернннъ намусына сыгъаджакъ бир шейми я!

Онынъ янына Промкиннен Адиль уста келип токътадылар.

— Бурунынъызны асманьыз,— деди Промкин.
— Бойле аллар олуджы шейдир.
Сабырнен, себатнен бутюн чарелерни корьмек керек.
— Онынъ козьлери аякъ устюнде буюкъып-буюкъып къалгьан Серверге къадалды
—Сенинъ япкъанынъ да иш дегиль,къардашым.
Мучелеринъ челиктен олса эди бельки къатланыр эдинъ, лякин сен де джанлы махлюкълардан бирисинъ.
Эр шейнинъ бир къарары олмакъ керек.
Бар, раатлан, керск олса чагъырырмыз.
Сен, Адиль, Борисни де къувала, о да раатлансын.
Къуюда ишлемек ичюн энъ кереклиси тендиристликтир.

Сервер басыкъ бир давушнен:

— Андрей Палыч, масхара олмамызмы?
— деп алды ве джевап беклемеден иляве этти: — Яхшы, мен культбудкада олурым.

Сервер тапчан устюне узанды.
Ичери бир топ газета ве журналнен сюрип кирген Нияр:

— Вай, башынъыз тюбюне къоймагъа бир шей ёкъ да!— деди.

— Къана, башынъызны котеринъиз.
—Нияр омузларындаки юн жакетини томарлап, Сервернинъ башына эгильди.
Бу ан севимлисининъ юзюне шу дередже якъын кельди ки, аз къалды онынъ дудакъларындан опе язды.
Озюни зор-белянен эльге алып, къалтыравукъ бир давушнен: — Бориске Аметтен мектюп бар, — деди.
— Аджеба Ташкентли бу «лётчик» не яза экен?

Ниярнынъ сёзлери къапыдан бакъып тургъан кюели бет Бориснинъ къулагъына чалынды.

— Бакъ сен хынзырчыкъка, башкъаларынынъ мектюплеринен де меракълана,— деди о.
— Бу адетинъни бильмей эдим.
Къана, мектюпни саибине бер!

Нияр конвертни Борисиинъ огюне ташлады.
«Башкъаларынынъ мектюбине козюм ёкътыр,— демек истеди, лякин айтмады, сёзю тили уджунда къалды.
— Бойле адетим олгъаныны Борис къайдан биле экен?— деп элесленди.
— Ёкъсам анавы огъурсыз мектюптен хабери бармы?»

Нияр бирден бурулып азбаргъа чыкъып кеттн.

— Бакъ сен онъа,эм сучлы,эм кучьлю
— деп кульди Борис.
— Шакъа котермей башлады.
Насыл бир къурт тишледи бильмем, табиаты баарь авасы киби кельмели-кетмели олды.
Эвельден бойле дегиль эди.

Ёкъса сенинъ назарынъ тийдими?

— Борис, бошбогъазлаима, юкъум келе.

Лякин Сервер юкълап оламады:
Къапынынъ босагъасында Осман агъанен Махрамкул ака пейда олдулар.

Махрамкул ака огълундан къара хабер алгъан сонъ текмиль букюльди.
Алтмышларны атлагьан бу къарткъа шимди тендиристлик ашлагъан екяне бир теселля огълунынъ шанлы хатиреси эди.
Якъынларда Франциядан Сарварнынъ «урметли легион» орденини ёлладылар.
Къарт бу орденни Сарварнынъ баш ястыгъы устюне къадады.
Морис Торез аркъадашнынъ мектюбини исе Борис ясагъан дёрткоше рамагъа ерлештирип, диваргъа асты.
Нефть оджакълары дирекциясы ве профсоюз тешкиляты онъа пенсиягъа чыкъмасыны теклиф эттилер.
Къарт разы олмады.
«Аякъларым юрдикче, къолларым да ишсиз къалмаз, — деди.
— Мени парккъа къоюнъыз, багъчиван олайым, осеяткъан несильге озюмден тюс къалдырайым».

Олар шимди Осман агъанен паркъта чалышалар.
Осман агъа бульдозернен ер тегизлей, тракторнен арыкъ ача, ер айдай, Махрамкул ака исе кузьде ве ильк баарьде отуртылгъан тереклерни къарай, чичек эке, сувара,

Джаным, истек олсун, иш тапылыр.
О, бир къач кере Андижангъа ве къомшу кейлерге барып кельди, чичек фиделери ве урлыкъ кетирди.
Базар куньлери талакьага чыкъкъан комсомолларнынъ ве яшларнынъ ярдымынен Борюкъышлакъта кезинмек ичюн тарачыкъ ёллар ачтылар, оларны чакъыл ве къумнен тегизледилер, клумбаларда чичек сачты ве эктилер.

Сервер бу адамларны кене парккъа ярдым истеп кельгендирлер, белледи.
Лякин Махрамкул ака, иши олсун-олмасын, эр кунь Серверге келип, онынъ ал-хатрини сорап кете.
Сервер де онъа алышып къалды.
Эгер бирде-бир себеплерден толайы къарт къуюгъа я да эвге кельмесе, Сервер оны озю барып тапа, чокътан корюшмеген адамлар киби онынъ сагълыгъындан-селяметлигинден хабер ала, кимерде исе онынъ эвинде геджелей.

— Сервер, огълум!— деп башлады Махрамкул ака.
— Сен де динъле, Борис.
Ойле бир вакъытта яшаймыз ки, заманымызнынъ эсли-башлы осал адамлары да яваш-яваш догъру ёлгъа чыкъалар.
Мен Артёмны айтмакъ истейим.
Къылыгъыны денъиштирмез беллеген эдим.
Янъылгъаным .
Онъа элял сют эмген адамнынъ назары тийсе керек, осаллыкътан яхшылыкъкъа бурула башлады.
Мен ятакъханедеки анавы тул къадынны ве онынъ оксюз балаларыны айтмакъ истейим.
Артём оларгъа багъланып къалды.
Тапкъаныны балаларгъа ташый.
Шунынъ ичюн де ичкисини ташлады.
Бу, тесадуфий бир шей дегильдир.
Демек Артёмнынъ адамзатлыгъы къозгъалды, озюнинъ инсан олгъаныны анълады.
Онъа мына бу ёлда пекинмеге ярдым этмек керек.
Дееджегим, оны бу къадынгъа акьай, балаларгъа да баба этмек керек.
Барсын мерум дженкчининъ савабыны, джемаатнынъ да тешеккюрини къазансын.

— Мен онъа ышанмайым,— деди Борис.
— Зыпкъынлардан биридир.
Бугунь ичмесе, ярын ичер.
Керекмей .
Елизавета Карповнагъа онсыз да ярдым этермиз.

Осман агъа багъанадай къалын ве юнли элини Бориснинъ омузына ташлады.

— Яшсынъ, къардашым, акъылынъ кесмей, эйиси бизни динъле,— деди о.
— Айрапетов зыпкъын олып догъмагъан, ичкиджиликни де анасынынъ къарнында огренмеген.
Омюр дегенлери къолай бир шей дегильдир, аягъынъ тайдымы, думп юварланып кетесинъ.
Айрапетов да юварлангъан ве юфкъа юрекли олгъанындан бу батакълыкътан чыкъамады.
Энди къыркъларгъа кирди, янъгъызлыкъ, кимсесизлик джанына тийди.
Эр бир кишиге хас олгъан бабалыкъ дуйгъулары шимди онда да къозгъалды.
Озюнъки олмаса да, бабалыкъ этмеге аиле тапты.
Бу сой дуйгъугъа темеллешкен аиле омюри къави ве эбедий ола тургъан.

— Алла берсин, темелли олсун,— деди Махрамкул ака.
— Тюневин Артёмны Османнынъ эвине чагъырдыкъ.
Онда оны фелекнинъ чемберинден кечирдик.
Бойледжесине озь фикирлеримизни денъеп бакътыкъ.
Бугунь Лизанен де корюштик.
Дееджегим, къудалыкъ иши биткенге ошай.
— О, бу сёзлерни айтаракъ, енгильден сырытып алды ве башыны Серверге чевирип, девам этти:
—Лякин экиси де бири-биринден «зенгинлер»: джаймагъа тёшеклери, орьтюнмеге ёргъанлары, башлары астына къоймагъа ястыкълары ёкъ.
Сен, огълум, бу акъта яшларнен къонуш.
Оларгъа ярдым керек.
Амма бу ярдым хайыр киби бир шей олып чыкъмасын, айыптыр, барыр да намусларына сыгъдырмазлар.
Той киби бир шей япсакъ яхшы олмазмы экен?
Ана о вакъыт эр кес гонъюлинден къопкъаныны бахшыш оларакъ берир.
Бу ишке не дейсинъ?

Сервер Махрамкул аканен лакъырды эткенде эр шейден зияде бу адамнынъ сынъырсыз бол гонъюлине, ялынъыз башкъалары ичюн яшагъанына ве тюшюнгенине, дюнъя къуванчыны, башкъаларына эйилик япмакъта корьгенине тааджиплене ве сукълана эди.

— Мерамынъыз чокъ яхшы,— деди Сервер.
— Ярдым этермиз.
Бу къолай иш.
Лякин къайда яшарлар?
Айрапетов ятакъханеде ятып тура, Елизавета Карповнанынъ одасы исе кумес къадар да ёкъ.

Сервер бу суальни беререк, аджеба Махрамкул ака догъаяткъан бу аилени озь эвинде сыгъындырмазмы экен деп тюшюнди.
Къарт да Сервернинъ фикирини анъласа керек ки, назарыны ондан алып, башыны ерге эгди.

— Эв чаресини озлери корьсинлер,—деди о.
—Директоргъа барсынлар, бельки онынъ ярдымы токъуныр.

Махрамкул аканынъ джевабы Серверни айретте къалдырды.
«Эвим пек бол, ичинде джойылмакъ мумкюн деп шакъа эткен адам не ичюн одаларындан бирини бу къадынгъа бермей?
Къызгъанамы?»

Сервер мына бу дакъикъада къартнынъ мийини кемирген тюшюнджелерни бильсе эди, тааджипленмез эди амма...

Мусафирлер кеттилер.
Сервер юрегини тырмалагьан тюшюнджени Бориске айтты.
О исе:

— Сен не беллединъ, бу къарт омюр билля бекяр къаладжакъмы?— деп лакъырдыны шакъагъа чевирди.
— Эгер Махрамкул ака Зарифе енгени озь эвине келин тюшюрмесе, меним адым Борис олмасын...

Сервер азбаргъа чыкъты.
Къую башындаи Адильнииъ сеси эшитильмекте эди:

— Бош!...
Бас!..
Бош!..

Бугунь Сервернинъ вахтасы гедже сменасында чалышаджагъындан, о эвге къайтып раатланмакъ къарарына кельдн.
Сервер тогъайлыкъкъа кочип чыкъкъан халкъ тарафындан «Сувлы джап» ады берильген мааллсге тараф кетти.
Эвельден там-такъыр олгъан бу тогъайлыкъ янъы ясалгъан эвлернен ярашты.
Бундаи бир афта эвельси Промкин, Адиль уста, Борис, Сайтабла ве Сервер де озь кучьлеринен къурулгъаи бир къатлы эвге кочьтилер.
Олардан эр бирине экишер ода ве софа тийди.

Сервер азбарда Галина Ивановнагъа расткельдн.

— Андрей Палычны корьмединъизми?— дсп сорады о.
— Танъ хоразларынен тура, ятсы олмагъандже эвге къайтмай.
Алла бильсин къайдаларда юре.
Анъламадым кеттим: бу адам эксплуатация участкасынынъ начальнигими, ёкъса яшлар бригадасынынъ устасымы?
Мына мен де башымны алып кетерим, сонъ барсын да къыдырып тапсын.

— Акъайынъыз къуюдадыр,— деди Сервер.
— Ишимизге шайтан къарышты гъалиба, балчыкъ шингенлиги циркуляциясыны аля даа ёлуна къоямадыкъ.
Биз эр дакъикъа Андрей Палычнынъ ярдымына мухтаджмыз.
Кедерленменъиз, озь эвинден башкъа къонаджакъ ювасы ёкътыр.

Экиси де бири-бирине бакъып кульдилер.

Кунь батмакъ узре эди.
Сервер одасына кирип, будильникнннъ акъребини «11» ракъамы устюнс кетирди.
Усть урбаларыны ташлады.
Эснеп-керилип алды.
Сонъ, юзю къоюн тёшекке тюшип, ястыгъыны къучакълады.
Вуджудыны татлы бир байгъынлыкъ сарды.
Козь къапакълары къуршуи киби агъырлашты.
Лякин юкъугъа кетсйим дегенде, тасавурында Елнзавета Карповна оныиъ яш балачыкълары джанландылар.
Къулакъларында бу къадынынъ тыныкъ давушы янгъырагъандай олды:

— Раатланасынъмы?—деди о опкенен.
— Раатлан, раатлан...
озь эвинъ олгъап сонъ раатланмакъ керексинъ.
Не япайым, эрим дженктен сагъ-селямет къайткъап олса, бельки о да мыпа бойле бир эв къурар эди...
Мугъайма, раатлан, раатлан...
Козьлерннъни яхшы юм, башкъаларынынъ азабыны корьсенъ юкъунъ къачар...

Сервер бу тюшюнджелерден къуртулмакъ ичюн экинджи тарафына бурулды.
Лякин олдурамады.
Яры эс, яры тюш бейутлигиндеки тасавурында кене Елпзавета Карповна пейда олып, мыскъыллы опкесини девам этти:

— Чекишесинъми?
Юкълап оламайсынъмы?
Виджданынъ къозгъалгъандыр...
Бастыр оны.
Урдумдуймазлыкъкъа урул.
Мерум дженкчннннъ балалары куместе яшагъаны сенинъ не ишииъ...
Кейфинъе бакъ!
Балабан одалардан биринде шапкенънн къалдырдынъ, экинджнсинде сырыкъ боюнънсн озюнъ узандынъ...
Ойлс де, гъамы менден, кедери сенденми?
Ялвара.м санъа, озюнъни кольгелемек ичюн Махрамкул аканы топ агъызына къойма, онынъ дертн бизспз де озюне етеджек.
Юкъла, юкъла...
Эвни озюиъ къурдынъ, толасыны озюнъ кестннъ, озюнъ тиздпнъ.
Эвипъ — джапыпъдыр.
Джан берилирми?
Ахлякъ акъкъыида да тюипонме, чюнки ахлякъ дегеи шей саф юрск адамларныпъ арджыдыр, сен псе...
Эйиси Айшенъни хаяллан, бу бош одаларны онъа сакъла, тапылса — той япарсынъ, биз нсе...

Елизавета Карповнанынъ козьлерииде яш корюльгендай олды.
ёкъ, Сервернинъ озь козьлерн яшлаигъан...

О, аякъкъа атылып турды, алель-аджеле у-рбаларыны кийди ве чемоданыны элине алып, дос-догъру ятакханеге кетти.
Онда айны шу ои биринджи оданынъ къапысыны ачып:

— Мусафир къабул этесизми?—дсп ичери кирди.
— Энди къувсанъыз да кетмем.
Джематнеи яшап алышкъаным, эвде бир озюм ашшынамадым.

Одадакилер сонъки вакъытларда иефть оджакъларына джельп олунгъан яшлар эдилер.
Олар Серверни яхшы билип къалгъанларындан, онынъ кери къайтып кельмесини къуванчнен къаршыладылар.

— Мен олсам да ашшынамаз эдим,— деди къувурчыкъ сачлы сарышын бир йигит.
— Айры башында яшамакънен теклик камерасында къапалы ятмакъ арасында не фаркъ бар?
Экиси де бир шей!
Союн, Сервер агъа, кроватынъ боштыр.

Сёзге ногъай бетли, кенъ омузлы бир осьмюр къарышты:

— Табиатымыз бнр экен, Сервер агъа.
Мен тап сабийлик девиримден балалар эвинде оськенимден, чокълукъ, къарышыкълыкъ къаныма синъип къалды.
Мында кельгенде энъ къоркъкъан шеиим: мени тек башымда бир одагъа тыкъмазлармы, деген фикир эди.
Шукюрлер олсун, кене озь шараитыма тюштим.
Икълими де айны: шу умумий ятакъхане къокъусы!
Экшили-аджджылы эм биберлн бу къокъунынъ лезетини ялынъыз къокълап алышкъанлар анълая бнлир.

О, тарачыкъ козь къапакъларыны бираз даа къысып, инджечик сесинен къыскъылдап-къыскъылдап кульди.
Оньпп» бу чанъкильдиси шу дередже кулюнчли эди ки, онъа бакъып башкъалары да кульдилер.

Одагъа Елнзавета Карповна келип кирди.
Онынъ козьлерн, акънкъатен, бунарлы эдилер.
Серпер, не ичюндир бильмем, озь-озюнден утаиды.

— Сервср, къардашым, сен кери къайтып кельдинъми?—деди о.~ Азбардан кечкенде сени Артём Михайловнч корип къалгъан.
Чемоданынен кельди, дей.
Ккъса, къомушларынънен аиълашамадынъмы?

— Ме ичюн анълашамайым,— деди Сервер,— мал пайына тюшмедик де!
Озюм исгемедим.
Умумий ятакъханелер манъа ана-баба эви олып къалдылар.
Шакъамы, тап студентлик йылларымдан берли джемаатнен бир дам тюбюиде яшап келем.

Тул къадын бу сёзлернинъ самимийлигине инанамады.

— Я эвинъ?
Оны кимге ташлап чыкътынъ?

— Эвим къачмаз, къави темель устюнде тура,— деп шакъалашгы Сервер.
— Къаравул да къалдырмадым, чюнки бутюн байлыгъьгм бир чемодангъа сыгъды.
Не япайым, эвге шорбаджы олмакъ меним арджым дегиль экен.
Къайракъташта эвсизлер азмы?
Озюме олмаса, башкъа бириие олур.

— Ойле олгъанда бош ерде замет чекмек, къарзланмакъ не корек эчи?
Япкъапынъ асла акъылгъа ятмай.

— Къурулган эв бош къалмаз,—деди Сервер.
— Артём Михайловнч сиздеми?

— Чыкъып кетмеген олса, биздедир.

Сервер къуту киби дёрткоше ве уфакъ бир одачыкъкъа барып киргенде, Айрапетов балаларгъа недир нкяе этнп, къарагъач кесегинден дан-дурюк кертмекте эди.

— Буюр, тёрге кеч,— деди о Серверге гъайретликнен, лякин ялынъыз «тёрде» дегиль, оданынъ ортасында да ер олмагъанындан, бу акъта сусмагъа меджбур олды.
— Балаларгъа бираз тарашлыкъ эте...

— Саг олунъыз, лякин мен отурмагъа кельмедим,— деди Сервер —Мумкюн олса, бир дакъикъа азбаргъа чыкъайыкъ.

Айрапетов тизлериндекн ёнгъалариы ерге сийпап, онынъ артындан чыкъты.

— Мен сизге буюк бнр риджанеи кельдим,— деди Сервер.
— Ярын саба амамханенинъ арабасынен бу аилени меним эвиме кочюринъиз.
Айткъанынъыз чокъ догъру, бу ода оларгъа тарашлыкъ эте.
Кочьсип-отурсынлар, эп бир бош тура.
Мен кене ятакъханеге къайтып кельдим.

Айрапетов шашкъын-шашкъын Серверге бакъып алгъан сонъ:

— Елизавета Карповнагъа эв кирасыны тёлемек зор олур, деп къоркъам,— дедп.
— Заваллы къадын бир озю чалыша.
Бу агъыр вакъытта эки балаиы беслемек къолай ишми я!
Бу ода кучюк олса да, бедавадан-беш ашагъы, ондан айлыкъ-майлыкъ сорамайлар.

— Менимки де бедавадан-беш ашагъы!
Бир шей керекмей.
Озь эвлери сайсынлар.
Азбарда бош топракъ да бар, ярдым этсеиъиз ондан да файдаланыр эдилер.
Эвдеки шейлер де оларнынъки олсун.
Анълаштыкъ гъалиба?
Мына, анахтарны алынъыз.

Сервер кетти.
Айрапетов элиндеки анахтарг'ъа шашкъын-шашкъын бакъаракъ, дудакъларыны ойнатты:

— Худжур шей!..
Бу йигит делими, дертлими?..
Валлаи, ич бир шей анълап оламайым: бири эвини йыкъып кете, дигери исе не тувгъаны ве не де акърабасы олмагъан бир адамгъа эвини бере.
«Озь эвлери сайсынлар» экен!
Бу насыл джюмертликтир?
«Эвдеки шейлер де оларнынъки олсун...» Бакъ сен онъа, байлыкъны сигар тюпчиги къадар да корьмей.

Былтыр Махрамкул ака озь эвини йыкъып ког. н сонъ Айрапетов башыны салындырып, бир къач афта бу акъта тюшюнип юрди.
Къартнынъ мерамыны анъламакъ истеди.
Анълаи оламады.
Энди онынъ фикириии янъы бир суаль кемнре башлады: Сервер неден себеп озь эвинден кочьти?
Бегенмедими?
Бегенмесе сатар эди, муштери онларнен...
