## Дёртюнджи баб.
Къуванчы ерге -кокке сыгъмады

### 1

Сервер академик Губкин адындаки геология институтынынъ заочный болюгине документлерини йибергенден бир ай сонъ, кириш имтианларыны Андижан институтында береджеги акъкъында Москвадан хабер алды.
Ишнинъ къызгъын девиринде Москвагъа бармай тура имтианларны мында бермек мумкюнлигине къувангъан Сервер, алель-аджеле джыйышынып, хабер алгъанынынъ экинджи куню ёлгъа чыкъты.
Бир афта ичинде бутюн имтианларны муваффакъиетнен берип битирди.
Студент шеадетнамесини джебине къойгъан сонъ, Сабир Мухаммедовичнинъ риджасына бинаен, ишчи кучю топламакъ ичюн догъру Самаркъанд областына кетти.
Мында Булунгъур, Джанбай, Пахтакор районларында булунды ве ниает Ургуткъа келип тюшти.
Ургут район иджра комитетинде онъа Къайракъташтан бир адам кельгенини ве ишке кетмеге истегенлерни клубкъа топлагъаныны айттылар.

Сервер райиджраком бинасындан юз-юзэлли метрузакълыкътаки клубкъа ашыкъты.
Онда адамдан ине ташламагъа ер ёкъ эди.
Топлангъанлар озь аралары лакъырды эте ве дакъикъада бир козьлеринн санагъа тикип ала эдилер.
Ниает, сана артындан райиджраком хадими чыкъты.
гъаля-гъуляны токътатты.

— Сёз Къайракъташтан кельген векильге бериле!—деп илян этти.

Санада Селим пейда олды.
Театр конферансьелери киби элини кокюсине даяп, залдакилерине теменна эткеп сонъ юксек бир давушнен:

— Нефть ве гуль!—деп багъырды ве сагъ элининъ ишарет пармагьыны юкъары котерди.

Сервер бу «артистни» корьгенинен, агъызыны ачып шашып къалды, богъазына тыкъылгъап кульгинн зорне тыйдьг.
Топлангъанлар да шашкъын-шашкъын Селимге ве бирн-бирине бакъыштылар.
Селим исе эзберден шиир окъур киби девам этти:

— Экиси де аджайип шей!
Сиз, эльбет де, нефть дегиль, гуль къокълайсынъыз, севген къызынъызгъа нефть дегиль, гуль багъышлайсыиъыз, оны нефтьке дегиль, гульге ошатасынъыз.
Лякин сиз «къаранфиль», «эрылгъан», «мелевше», «шеббуй», «акшам сефа», «астра» киби энъ назик мислернинъ ялынъыз гуль майындан дегиль, эм де нефтьтен япылгъаныны билесинъизми?
Хош къокъулы кремлер, къокъуларынен юрек байылтыджы мазьлар, къадын дудакъларыны къызарткъан помадалар нефть махсулатындан чыкъарылгъаныны билесинъизми?
Тыраш олгъанда сакъалынъызгъа пускюртильген миск амбер къокъулы сувнынъ бир вакъытлары къап-къара нефть олгъаныны билесинъизми?

Нефть!
Аягъынъызгъа кийген галошларгъа, устюне басып юрген асфальт ёлгъа, машина баллонларына, магазии рафларындаки аджайип эшьяларгъа дикъкъат этинъиз!
Олар нефгь не нефть газынынъ махсулыдыр!

Нефть!..

Селимнинъ сёз байлыгъы тюкенсе керек ки, «докладынынъ» бу ерине кельгенинен бирден сусып-тынып къалды.
Не олды-не олмады, кунь бою эзберлеп юрген «дюльбер» сёзлери акъылындан чыкътылар.
Залдаки халкъ бульбуллер киби сайрагъан ве шимди шашып-шашмалап къалгъан Селимге бакъып, беклеп къалдылар.

— Аркъадашлар!
Меи сизлерни Къайракъташ нефть оджакъларына ишке чагъырмагъа кельдим,— деп Селим докладынынъ проза къысмына кечмеге меджбур олды.
— Эр бир ватанпервер гонъюлли оларакъ язылмакъ ве Къайракъташ топрагъынынъ астындаки табиат бай.— лыкъларыны ер устюне чыкъармагъа озь кучюни къошмакъ.
керек.
Язылынъыз, аркъадашлар, пешман этмезсинъиз, деп давушыны котерди.
— Бу байлыкъ, халкъ тилинен айткъанда ер астындаки бу къара май, сизлерни беклей...

Арттаки сыраларда отургъанлардан бири Селимнинъ сёзюни болерек, мыскъылнен сорады:

— Айтчы къардашым, бу къара май дегенинъ отьмекке силинеми?

Джемаат къакъылдап кульди.
Фурсаттан файдала нып, экинджи бири даа сесленди:

— Ыефтьни гульге де ошаттынъ, сакъалымызгъа да пускюрттинъ ве лякин нефтьчилернинъ иш шараитлары акъкъында бир сёз айтмадынъ.
Джевап берКъайракъташкъа кочюп барсам хорандама эв бериледжекми?

Бу адий суаль Селимнинъ кейфине уймады:

— Кочюп келинъиз, эв меселесини онда бакъарлар,— деди.

Суаль берген адам меселенинъ ардыны узьмеди:

— Сен, къардашым, бургъалама, ачыкътан айт, бараджакъ еримизде яшамакъ ичюн эв бармы ёкъса озь эллеримнзнен къураджакъмызмы?
Эгер озюмиз къураджакъ олсакъ, бу иште дирекциянынъ ярдымы токъунаджакъмы?
Кересте береджекми, демек истейим.

Селим не айтаджагъыны бильмеди, чюнки бу меселелерден хабери ёкъ эди.
Шунынъ ичюн, тез-тез якъасыны къуртармагъа тырышты:

— Эр шей тапылыр, азыр эв де, керасте де...
чагъыргъан сонъ не ичюн тапылмасын...
Ойле де...

Суаль бермек ичюн бир къан адам даа аякъкъа турдыл а р:

— Айлыкълар насыл?

— Аш-сув теминаты меркезлештирильгенми?

— Самаркъанд демир ёлуна къадар эв эшьяларымызны насыл алып бараджакъмыз?
Машина бериледжекми?

Суаль тюшкен сайын Селимнинъ чырайы денъишти ве озюни ине устюнде отургъан адам киби ис этти.
О, Ургуттаки тувгъанларынен корюшмек ичюн беш кунь мулетинен рухсет алгъанда, Сабир Мухаммедовнч онъа таныш-билишлерини Къайракъташкъа ишке чагъырмасыны риджа эткен эди.
Селим исе бундан файдаланып, тувгъанлары огюнде къопайчоралыкъ сатмакъ истеди: райиджракомда озюни «Къайракъташнынъ месуль хадимлеринден бири» оларакъ такъдим эттн ве бу топлашувны чагъыртты; тувгъанларына «буюк доклад» япаджагъыны айтып, оларнынъ эпнснни клубкъа чагъырды.
Буны къолай бир шей белледи.
Лякин шимди, эвельден козьде тутмагъан суаллери ягъмур киби ягъабашлагъанда, докладчылыгъына бинъ бир пешман олды, къапкъангъа тюшкен сычаннынъ кирмеге делик арагъаны киби, о да шашкъыи козьлерини къапыгъа тикти.
Бирден, сескенген киби олды.
Юзюнде тебессюм ойнады.
Кимгедир козьлерини къымып, сананынъ алдына кельди.
Буюк бир юкнинъ тюбюнден чыкъкъан адам киби бол-сал нефес алды.

Стол башындаки райиджраком хадими онынъ бу худжур арекетнне тааджипленерек:

— Суаллерге джевап береджексииъизми?—деп со* рады.

— Нкъ,—деди Селим.
('оиъ кене джемааткъа айлан* ды.
— Аркъадашлар!
Биз У^гуткъа эки адам олып кельдик.
Мен докладчы эдим.
Докладымны динълегенинъиз ичюн сагъ олунъыз.
Энди суаллеринъизге бериледжек джевапларны динъленъиз.
Сёз, Къайракъташиынъ метинлн нефтьчнси Сервер Арсланов аркъадашкъа бернле!
Сервер аркъадаш, санагъа буюрынъыз!

Селим «метинли нефтьчининъ» шерефине алгъыш котермек макъсадынсн эллсрини чырпса да, залдакилер индемедилер.
Олар кери бурулып, козьлерини къапы янындаки Серверге тиктилер.

Сервер ачувлы-ачувлы Сслимге бакъып, залнынъ огюне чыкъты ве джемааткъа айланды.

— Аркъадашлар!
Къайракъташтан кельген бу адамнынъ сизгс ышандыргъан «дженнетине» ннанманъыз.
О, бнраз гевезедир.
Дженктен сонъ бутюн мемлекетимизде олгъаны киби, Къайракъташта да вазиет агъыр.
Эв меселеси де пек къыйын.
Лякин бу ишнинъ тюбюнден озь кучюмизнен чыкъмакъ нстеймиз.
Дженк йыллары совет халкъы бундан да агъыр алларны корюп кечирди, лякин кене де олса душман огюнде тиз чёкмеди.
Биз, дженкте енъгенимиз киби, бу зорлукъларны да тез вакъытта битирир ве...

Сервер къурулаяткъан нефть оджакъларынынъ бугуни ве келеджеги акъкъында, иш ве яшайыш шараитлары акъкъында айтып берди.
Суаль-джевап акъшамгъадже девам этти.
Топлашувнынъ ахырында йигирмиге якьын анле Къайракъташкъа кочюп бармагъа язылдылар.
