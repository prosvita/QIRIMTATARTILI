### 3

«Бибернинъ» декабрь номеринде Адиль устанынъ каррикатурасы чыкъты.
Буравнен бирге ернинъ тюбюне саркъкъан Адиль, дюньяны бойнузларынен тутып тургъан «къара огюзнинъ» сыртына минген.
Каррикатуранынъ тюбюнде шу сёзлер бар:

«Огюз:
«Тюш аркъамдан, арсыз бала агъырлыкъ этесинъ!»

Адиль: Агъырлыкъ эткен мен дегилим, буравдыр.
Я ёлдан чекиль, я да аркъанъдан кирер де, кобегинъден чыкъар».

Декабрьнинъ орталарында, бельгиленген муддеттен он эки кунь эвель, бурав сонъундан бельгиленген теренликке де якълашты.
Геологларнынъ айткъанларына коре, бурав мына-мына нефть ятагъына барып сапланаджакъ эди.
Нефтьнинъ чешмедай чагъламасы ихтимал бир шей олгъанындан, зарур чарелер корюльди.
Лякин Адиль уста бунынънен де кифаетленмеди.
Бригада азалары къуюдан къыркъ-элли адым авлакътаки деренинъ агъызыны таш ве топракънен къапатып, оны табиий нефть анбарына чевирдилер.

Бу кергин ве месюлиетли куньлерде номай-номай ягъгъан къар да яшларнынъ башына аз беля ачмады.
Акъшамдан курелип ташлангъан ёлчыкъларда сабагъа къадар тизден къар топлана эди.

Бугунь бутюн бригада къар куремеге чыкъты.
Селим де кельди.
О, Ниярнен невбетлешип, эки куньде бир культбудкагъа газета кетире ве вакъыт-вакъыт «Биберни» чыкъара эди.
Борис элиндеки курекни онъа узатып:

— Къана, косьтер бакъайым, курек тутмагъа билесинъми?— деди.

— Ёкъ, бильмейим,— деп кульди Селим.
— Пармакъларым назик ишлерге алышкъан: къашыкъ тутмагъа, бал сюзьмеге, счёт чекмеге...

— Олды, олды,— деди Борис.
— Айса Анифечигинъе бар да, стол башында онынънен къучакълашып, бизге бу къую ичюн тиеджек мукяфатны эсапланъыз.
Хатиринъдеми, былтыр Анифенен бойле бир алидженап иш япкъан эдинъиз.

Эр сой шакъаны къолай-къолай ютып йиберген Селим бу кересинде чыдап оламады: Анифенинъ яман тарафтан анъылмасы онынъ джанына тийди.

— Сен, достум, Анифени тильге алма, не япаджагъыны сенсиз де биле.
Шахсиетке де токъунма.
Къучакълашамызмы, севишемизми- озь ишимиз.
Сен эйиси озь студентканъны тюшюн.

— Онынъ несини тюшюнейим?

— Несини олсун, Андижанда башкъа Борислер де бардыр.

— Бардыр, дейсинъми?
Айса башкъа Борислернинъ ахтыны сенден алайым.

Олар бири-бирининъ белине япышып, чеккелешмеге башладылар.
Борис Селимни чаталгъа алып, ерге йыкъты.
Лякин Селим де оны бошамады.
Олар къар устюне юварлана-юварлана, эндекке авдарылып кеттилер.

Къар тюбюнден башта Бориснинъ башы корюнди.
О,тез-тез нефес алып, эллеринен Селимни къыдырып тапты.

— Тур энди шуны, пуф тёшек таптым, деп гъалиба юкълап къаладжакъсынъ.

Яшлар къаргъа бонъалгъан Бориснен Селимни сейир эткен арада, оларнынъ янына виллис машинасынен Айрапетов келип токъталды ве ишмарнен Серверни озюне чагъырды.

— Мында келеяткъанда огюме почтальон къыз чыкъып къалды,— деди о.
— Санъа мына бу ысмарышлы мектюпни бермемни риджа этти.
Прокурордан олса керек...

— Прокурордан?!

Сервер алель-аджеле мектюпни ачып, онынъ ичинден машинкада басылгъан ярым бетли бир кягъыт чыкъарды ве Айрапетовгъа эшитиледжек дереджеде юксек бир давушнен шу сёзлерни окъуды:

«Ташкентте сизнинъ ярдымынъызнен якъалангъан ве милициянынъ элине берильген Шишман лагъаблы кишининъ, энди чокътан берли тешкерюв органлары тарафындан араштырылгъан бир шахс олгъаны анълашылды.
Бу шахс Ватан дженки йылларында япкъан джинаетлеринден къоркъуп, къалб документлернен гизленип юрген.
Кунь эвельки тешкерювлер, джемиет ичюн телюкели бу джасуснынъ фаалиетине аит буюк бир джинаетнинъ устюни ачты.
Бу ишнинъ къозгъалмасына себепчи олгъан лейтенант якъын куньлерде Ташкентке келеджек.
Сизнинъ де мында келип, тешкерюв материалларынен таныш олманъыз ве бу джинаетнинъ сонъуна къадар ачылмасы ичюн бизге ярдымда булунманъыз керек...»

Сервер кягъыт тюбюндеки имзагъа бакъып къалды.
Шу ан онынъ хаялында Шишманнынъ моюнджакъ киби уфакъ ве нурсыз козьлери джанланды.
Зарлары даима яшланып тургъан бу козьлер, этрафтаки барлыкъны корьмеген, онынънен меракъланмагъан киби къарай эдилер.
Сервер оларда ялынъыз эки кере джан алямети сезди: биринджи кересинде бу козьлер онъа ялкъынлы окъ киби санчылды, экинджисинде исе, аэропортта расткельгенде, шемшек киби чакътылар,

«Къозу териси кийген къашкъыр — деп ойланды Сервер.
— Мен оны дёнюмсиз ве гъамсыз бир эриф зан этер эдим, албу исе...
Фронтта душман къаршынъда тура, тюфегинъни онъа козьлеп атасынъ, мында исе айны шу душман сенинънен бир чанакътан аш ашай, шакъалаша, лякнн онынъ ким олгъаныны бильмейсинъ...
Лейтенант!
О да ким экен?
Ола билир, бу арбий адам Шишманнен дженк девиринде расткелишкендир.
Дженкте нелер-нелер олмады.
Лякин мен Шишманны ялынъыз мында корьдим, онынъ кечмишини бильмейим...».

Бу хабер Айрапетовны да элеслендирди.
«Шу хынзырнен пьянсалыкъ этип юрдим, сёзюне уйып джаным-джаным адамларгъа ачув беследим,— деп озь-озюне океленди.
— Эй-эй, Артём, о сени пармагъы устюнде айландырып, маймундай ойнатты...
Языкъ, копекнинъ баласы ятакъханени хырсызлап къачкъанда хаста эдим, ёкъса артындам етип, къабургъаларыны дане-дане саяр эдим амма...».

Айрапетов козьлерини Серверге котсрди:

— Кетеджексинъми?

— Артём Михайлович, онда баргъанда биле бу эриф акъкъында не айта билирим?
Хырсызлыгъы акъкъында акт язып ёлладыкъ...
— «Башкъаларындан артыкъ бильген бир шейим олса, о да онынъ козьлеридир, деп ойланды Сервер.
Лякин бунынъ не эмиети бар!»
—Ёкъ, барамам!
Бойле месулиетли куньлерде къуюны ташлап кетсем, аркъадашларым огюнде видждансызлыкъ япкъандан олурым.

Айрапетовнынъ череси кузь куньлери киби сытылды.

— Багъышла, Сервер, айтмагъа унуткъаным.
Бу мектюп манъа эски бир тарихны хатырлатты.
Сен Къайракъташкъа кельгенден бираз вакъыт сонъ Шишман, сёз арасы, менден сенинъ кечмишинъни сорагъан эди.
Кадрлар болюгинде чалышкъанда сенинъ анкетанъны окъугъанымдан, ахмакълыгъыма барып...

— Я меним кечмишим онынъ не иши экен?

— Бильмейим...
Шусы меракълы ки, бу лакъырдыдан сонъ Шишман бам-башкъа адам олып кетти, эр адымда козьге кирмеге тырышты...

Сервернинъ юрегини билинмез кедерли тюшюнджелер сарды.

— Артём Михайлович, бу эриф дженкте олгъанмы?

Айрапетов мыскъылнен кулюмсиреди.

— Дженк чарпсын оны.
Анкетасында: оккупацияда къалдым, гизли фаалиетим ичюн учь кере гестапо бастырыгъында къыйналдым, деп язгъан.
Масал окъуй, фашистлернинъ чызмаларыны ялап юргендир.

Сервернинъ фикирлерини бир тамам Шишман забт этти.
Бираз тюшюнип тургъан сонъ.

— Ёкъ, ишни ташламакъ олмаз,— деген фикирге кельди.
— Бу бир къач кунь ичинде алты-еди айлыкъ эмегимизнинъ нетиджеси белли оладжакъ.
Къуюдан эр сой мерафет беклемек мумкюн.
Меним мытлакъ мында олмам керек...

Онынъ сёзлерини тасдыкълар киби, тамам бу арада къую башындан сес-шамата эшитильди, ишчилер о якъбу якъ чапышмагъа башладылар.
Адиль устанынъ:

— Куюгъа!
Къуюгъа ашыкъынъыз!
— деген давушы янъгъырады.

Яшлар къуюгъа таба чапып кеттилер.
Ондаки ишчилер буюк эйджан ичинде эдилер.
Махсус бригаданынъ азалары озь усталарынынъ багъырып-чагъырып берген эмирлерине бойсунаракъ, буюк бир чевикликнен арекет этмекте эдилер.
Козьлеринн манометрге тиккен инженер, джошкъунлыкънен:

— Ишлер ёлунда!—деп багъырды.
— Тазыйыкъ арта.
Нефть ятагъы мына-мына къозгъаланым деп тура.

Тезден Сабир Мухаммедович, Николай Васнльевич ве баш геолог етнп кельдилер.
Директор Адиль устанынъ янында токъталып:

— Буравынъыз «къара огюзнинъ» кобегнни тешкен деп эшиттнк, догърумы?—деп кульдн.

Къуванч ве теляш дуйгьулары эсирлнгинде олгъан Адиль уста не айтаджагъыны тапыштырамагъанындан:

— Гъалиба тештн...
— деди ве озю де сырытып алды.
— Тазыйкъ пек тез арта.
Беклеймиз...
Мынамына...

Къуюдан газнен къарышып чыкъкъан буланыкъ сув, ср юзюндеки акъ къарны лекелеп, иритип, эндеклерге акъты.
Онда топлангъан сувнынъ устю яваш-яваш къарарып, индже нефть пердесинен орьтюльди.

Бирден ер астындан увулты эшнтильди.
Эндеклердеки сув тезликнен котерильмеге, шапырмагъа, копюрмеге ве къайнамагьа башлады.
Эп кучьлешмекте олгъан увулты къоркъунч бнр гурультнге айланды.
Ер тепренгендай олды.
Вышка сарсылды, силькинди.
Махсус бригаданынъ устасы къую этрафындакилерге мураджаатта булунаракъ:

— Тез о!>1, чекилинъиз, къуюдан узакълашынъыз!—
деп теляшнен багъырдьт.

Айиы ш\ арада Бориснннъ давушы янъгъырады:

— Нефть!
Нефть!

Арыкълардан сув дегиль де, энди къап-къап нефть акъмакъта эдн.
Лякин топлангъанларнынъ днкъкъаты арыкълардан акъкъан нефтьке джельп олунгъан бир вакъытта, къуюнынъ агъызындаки къоджаман демир арматура агъач парчасы киби атылып кетти де, ер тюбюнден буюк бир тазыйыкънеи ургъан газ авагъа котернльди.
Газнынъ артындаи дешет бир шувулдынен нефть чагълады.
Къалын бир багъана шекилинде къуюдан къайнап, окюрип чыкъкъан нефть вышка устюндеки керестелерни авагъа котерип, юкъарыдан ашагъы учан сув кнби авдарылды.
Ернинъ ап-акъ юзю бир ан ичинде къап-кара олды.
Нефть ташкъыны агъачларны, тахталарны ялмап-ютып, дерегс акъты.

Чокъкъа бармадан Къайракъташ эалиси етип кельди.
Олар курек ве кетменлернен ншке тюшип, арыкъ къаздылар, голленин яткъан нефтыш эндеклерге ве опоне сет чекильген дереге акъьгздылар.

Бетинден вс усть-башындан нефть чыбыргъан инженер, геологнен субетлешмекте олгъан директорнынъ янына чапып кельди ве эйджанлы бнр давушнен:

— Янъылдыкъ, Сабир Мухаммедович, къалпазанлыкъ эттик,—деп кокюс кечирди.
— Арматуранынъ агъырлыгъына базандыкъ...

— Я мен сизге не айткъан эдим?—деди геолог.
— Бакъынъыз, не къадар нефть зиян олмакъта!
Кене яхшы ки, яшларнынъ тешеббюсинен дере нефть анбарына чевирильди.
Лякин бу анбар да толып ташар.
Сонъ не япармыз?
Нефтьнен тарлаларны суварайыкъмы?

— Эр бир дертнинъ дерманы олгъаны киби, бу белянынъ да чареси бар,— деди инженер эминликнен.
— Къайнап ташкъан бу чешмени ойле бир бугъавлармыз ки, тыиыш алмагъа биле меджалы къалмаз.
— О, недир ойланып, иляве этти:— Башыны трубагъа тыкъармыз!
Къутургъан нефть ялынъыз труба делигинде эсини топлар.

Директор:

— АЙтынъыз, вакъыт кечмеснн, насыл бир февкъуль аде чарелер корьмек истейсиз?— деп сорады.

Директорнен инженер озь аралары субетлешкенде, Адиль устанынъ этрафындаки шаматалы яшларгъа Махрамкул ака келнп къошулды.
О, гъает джошкъун ве шенъ эди.

— Бурунынъыз пек кескин экен,— деди о бригада азаларына,— мышыкълар киби къокълана-къокълаиа, меним эвим тюбюндеки хазинени келип таптынъыз.
Яхшы кн, бу ерден эрте-ярыкъ кочюрдинъиз, барып да бу нефть озь башында чагълагъан олса, эвими де, озюмни де ким билир къайдаларгъа атар эди.

Къарт гонъюль джошкъунлыгъынен къакъылдап кульдн.
Огълунынъ къара хаберини алгъан сонъ бу оиынъ бирннджн кулькюси эдн.

— Снзнннъ сезгинъиз де бизнмкинден эксик дегиль экен,— деп лакъырдыгъа Ьорис къошулды.
— Увинънзни нафиле ерде бу чет-буджакъта къурмагъандырсыз, бнр шенлер бнльгендирсиз.
Айткъаным догърумы, Махрамкул ака?

Къарт ичюн Селим джевапланды:

— Иш сезгиде дегиль, бахттадыр.
Махрамкул ака нефть йылдызы астында догъгъан.
Иште о бу йылдызгъа бакъа да, иш коре.
Къанракъташта бирннджи нефтьни кнм тапты?
Сайгъылы къартымыз!
Энъ чокъ нефть къаерден чыкъты?
Урьметли къартымызнынъ эвн тюбюнден!
Мегер меселе бойле экен, оныиъ янъы эви тюбюнде Де нефть хазинесн бардыр.

Махрамкул ака куле-куле Селнмге бакъты Да:

— Олмаса янъы эвни де йыкъаджакътырым да!
дедн.

Къаранлыкъ къоюрды.
Нефть ве газнынъ юрек оуландырыджы, баш агъыртыджы къокъусы бнраз даа къоюрды.

Кокнинъ сытылгъан юзюнде бнринджи йылдызлар пейда олдылар.
Лякин олар, кюели лампа шншелери киби, нурсыз ве сёнюк эдилер.

Къаранлыкнынъ пердеснни ярып, Къайракъташ беттен кельмекте олгъан машиналарнынъ фарлары парылдады.
Арды-сыра прожекторлар балкъылдап янды, оларнынъ козь къамаштырыджы ёлакълары къую устюндеки энбетлн манзарагъа узанды.
Нефть, айны ачув ве афакъаннен, кок юзюне чагъламакъта эди...
