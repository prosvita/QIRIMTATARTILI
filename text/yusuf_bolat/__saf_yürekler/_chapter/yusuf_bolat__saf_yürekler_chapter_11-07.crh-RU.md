### 7

Кунешли къыш кунюне къувангъан къайракъташлылар эрте саба сокъакъларгъа тёкюльдилер.
Чокъкъа бармадан оларнынъ дикъкъатларыны худжур бир адисе джельп этти: кок юзюнде апансыздан уфакъ бир самолёт пейда олып, Къайракъташнынъ устюнде долана башлады.
Эм шу дередже алчакътан учты ки, бойле гурультиге алышмагъан тавукълар дерал кумеслерине чапыштылар, копеклер кокке къарап улудылар.

Самолёт ансыздан нейда олгъаны киби, бир къач дакъикъа авада айлангъан сонъ, бирден шимальге догъру юкселип, къырларнынъ артына синъип кетти.
Лякин кезинтиге чыкъкъанлар самолёт акъкъындаки лакъырдыдан башкъа мевзугъа кечер-кечмез, о къайтадан корюльди: къыр этегиндеки тогъайнынъ устюнден къарталдай тайгъалап, параипотке илинген бир шей ташлады.

Сокъакътаки балалар, яшлар ве шу джумледен Бориснен Селим, сес-шамата къопарып, тогъайгъа чапып кеттилер.
Лякин ер юзю ап-акъ олгъанындан, къулан тогъайны дёрт долансалар да, парашютны тапамадылар.

Селим янъы потиклерининъ сылангъанына языкъсынып:

— Борис, къайтайыкъ дост, бельки Серверге керек олып къалырмыз, — деди.
— Самолётдан ташлангъан шейнн къар ириг^нден сонъ келип бакъармыз.

— Сен шашырдынъмы не мараз?
Ерге бош чувал ташламагъандырлар, адам я да муим бир шей олеа керек.

Селим араштырмакънынъ фандасызлыгъы акъкъын да бир шейлер айтаджакъ олса да, тамам бу арада джап кенарындаки балалардаи бири:

— Борис агъа, дередеки къар къыбырдана!
— ден къычырды.

Онда, къую агъызы киби оюлгъан къарнынъ тюбюн де, недир, чапаланмакъта эди.
Борис джаптаи ашагъы адымлады.

— Юринъ, дереге тюшейик!

Яшлар ве балалар эль-аякъларынен къар ичннден ёл ачып, дереге саркътылар.
Борис боюнынъ узунлыгъындан файдаланып, огден кетти ве тепренмекте олгъан къар оюгъыны эллеринен къармаламагъа башлады.
Бнрден:

— Парашют!—деп багъырды ве къар тюбюнден бир топ йип тартып чыкъарды.
— Къана, йиилерге япышынъыз!
Агъыр шейге ошай.
Айды, тарттыкъ: бир, эки, учь!..
Бир даа...

Парашютнен бирге, эль ве аякълары йиплерге чырмалгъан бир адам тартып чыкъардылар.
Лякин бу адам баштан-аякъ къаргъа булгъалангъанындан, онынъ ким олгъаныны анълап оламадылар.

Яшларнынъ ярдымынен аякъкъа тургъан парашютчи, енълеринен бетинн сюртти, юмрукъларынен козьлеринп окъалады, лякин агъызыны ачмады.
Сабыры тюкенген Борис:

— Эй, бейнадем огълу, сен кимсинъ, къайдан ве не ичюн кельдинъ?—деп сорады.
— Спортсмен олсаиъ, къоимагъа башкъа бир ер тапмадынъмы?
Озь талийинъни кимге ышандынъ?

Парашютчи, зорпен олса да, кирпиклери бузлагъан козьлерипи ачты, къып-къызыл кесильгеи дудакъларынен джылмайып кульди.

— Мераба, Борнс!
Селим, санъа да мераба!
Танымадынъызмы?..

Заваллы Амет!
Селимнинъ сёзюие уйып, къар иригендже беклеген олсалар, аджеба сенинъ алынь не олур эди?

Амет, достчыгьым, сенсинъми?— деп, Борис эллеринен оны къучакълаи алды, буюк бир асретлик ве къуванчнен онынъ манълайындан, козьлеринден, янакъларындан опьти.

— Тойгъа кельдинъми?

— Тойгъа!—деди Амет ве бирден тизлерине япышты.

— Агъырамы?

— Агъырмай, бурчанлай.
Тиз къапагъым парча-кесек олса корек.
Иичево, пустякн.
Ат башынен лётчпк башына нелер кельмез!
Айды, къолтукъларымдан тутынъыз да, бу къадемсиз къабирден чыкъайым.

Сейтабла параипотны юкленди.
Борнснен Селим Аметни эки якътан къолтукълап, джапнынъ къыргъагъына чыкъардылар.

— Энди озюм кетерим,— деди о.
— Мересьев аякъсыз юре, меи бир аякънен юремем ёкъса?

Къар ичинден ачылгъан ёл тар олгъанындан, Амет акъсай-акъсай огден кеттн, онынъ артындан Борпс, Сслим ве башкъалары кельдплер.
Бундан учь кунь эвель Борис Ссрвернинъ адындан Аметке телеграмма чеккснде, достуны артыкъ кульмейджегнне, онынънен йнгитлерджесине лакъырды этсджсгине озь-озюне сёз бергсн эди.
Лякин мына шимдн, сюрюнс-абына кстксн мешин шлёмлы, бол-сал урбалы Аметни коре тура, тилини тыямады:

— Амет, штанынъ пек узун.

— Лётчик формасы!—деп джевапланды о.

— Штаныиъа сюрюнмейспнъмп?

— Чамур авада балакъларымны чызмамнынъ къонучларына тыкъам.

— Кителинъ де тап тизлеринъе тюшкен.

— Форма!
Учкъанда этеклерини штаныма тыкъам.

— Сизде эр шей алмалы-салмалы экен де!— деп кульди Борис.
Амет индемеди.
— Насыл машинада ишлейсинъ?

— Граждан авиациясында самолётнен юк ташыйым.

— Самолётынъ дёрт копчеклими?

Амет тарс токъталып, кери чевирильди.

— Сервер айттымы?
— Опыиъ къашлары чатылды, ешпль козлери къысылды, лякин сёгюнейим деп агъыз ачаджакъта, бирден кулип йиберди.
— Догъру, самолётым дсрт копчеклидир — бснзовоз.
Лякин учмагъа да огренем.
'Гашкентке барып тюшкеннмден берли авиаклубкъа къатнайым.
Инструкторнен беш керс ава: ья котсрнльднм, тезден мустакъиль учушкъа чыкъаджам.

— Кене тюшюнъдеми?

— ёкъ, бу кересинде эсимде!— деди Амет гъурурнеи.
— Эвельден мен тек хаяллана эдим, амма шимди ишке кириштим: окъуйым, огренем!
Керчектен лётчик оладжам!
Энъ яхшы курсантлардан сайылам.
Отличник!
Шунынъ ичюи де начальнигимиз тойгъа кельмеге махсус самолёт берди.

Олар кулюше-кулюше Къайракъташнынъ сокъакъларына келип кирдилер.
Балалардан «лётчик Аметнинъ» кельгенинн анълагъаи Къайракъташлылар, тонтон олып, оны къаршылып чыкътылар, элини сыкътылар ал-эвалыны сорадылар.
Амет исе озюни куннинъ къараманы санып (шакъамы я: тойгъа самолётнен ксльди, парашютнен тюшти, тизини яралады!), бирге он къошаракъ, чевре якътан ягъгъан суаллерге джевап бердн.

Олар, токътала-токътала, халкъ къайиащкъан меркезии сокъакъкъа келип чыкътылар.
Амет асфальт ёлнынъ эр эки кеиарындан юксельген яиъы биналаргъа, къурулып битмекте олгъан мусафирханеге, буюк пенджерели тюкянларгъа бакъа-бакъа тоймады.

— Насыл, бегенесинъми?—деп сорады Борис.— 'Гашкентке кеткенинъе пешман олмадынъмы?

Аметнинь козьлерине къаршыдан кельмекте олгъан бир къыз чалынды.

— Вай анайчыгъым, меним корьгеним недир?— деп эллерини джайып алды.
— Бу Ташкентли къыз мында не япа?
Борнс, достчыгъым, анавы келеяткъан шляпалы къыз меннм Зоечкамнынъ достудыр.
Сени иште онынънен таныш этеджек эдим.
Юр, янына барайыкъ!

Амет буюк бир незакетнен къызнынъ элини сыкъып,1 ал-хатрини сорап, онъа достларыны такъднм этти:

— Таныш олунъыз: мына бусы Борис Речевскийдир.
К'ьайракъташнынъ мешур буравджысы!
Хатиринъде олса, Ташкентте корюшкенде сизге мына бу йигитни макътагъан эдим.
Мына бусы да Селим Къатыкъчиев!
Зеиааты бухгалтерлик, иши артистлнк...

Айше озюни тутамагъанындан, къакъылдап кульди.
Онъа бакъып Бориснен Селнм де къахкъаха котердилер.
Тек бир Амет шашмалап къалды.

— Не олды, не кулесннъиз?—деп ачувланды.
— Ташкенттен кельген къызга анъкъавлыгъынъызны косьтермек нстейснзмн?

— Кечнктинъ, достум, — деди Борис, — бизни бу къызнен башта Сервер таныш этти.
Энди сен озюнъ де таныш ол: бу къыз Сервернинъ нышанлысы Айше Сеитовнадыр!

Аметнинъ ешиль козьлерн самайларынадже керилип, шашкъынлыкънен парылдадылар.

— Ана санъа бир шей даа!
Гъалиба пусламны шашырдым.
Мен Зоечкагъа Къайракъташкъа кетеджегимни анткъанда, о: мен де онда тойгъа чагъыртувлым, аламнынъ къызына агъасы той япа экен, деди.
Алдады, десе...
Дейик «аласынынъ къызы» сенсинъ, я агъанъ ким ола?

Аля даа кулькюден айынамагъан Айше:

— Сервер!—деди.

— Сервер?!
Демек Сервер эм оджа, эм къоджа, ойлеми?

— Зухра Серверни агъам деп биле.
Сырымны бильдиреджек эднм амма, ёлгъа чыкъаджакъта онынънен корюшемедим.
Зухра келеджекми?
Мен онъа да, Мавлян акагъа да телеграмма ёллагъан эдим.

— Келеджек,— деди Амет.
— Яныма алайым дедим амма, аэроклубнынъ складында оны котере биледжек юк парашюты тапылмады.
Не япайым, ерге озь аякъларынен къонгъан самолёткъа билет алып бердим.
Къана, кельсин де, айнеджи тилькиге «аласынынъ» къызыны да, шу къызнынъ «агъасыны» да, торгъайнынъ конгъан ерини де косьтерейим.

Къолтугъында бокъчасы олгъан Али акъай пышнайпышнай оларнынъ янына келип токъталды.
О, чокъ чапкъаласа керек ки, нефес алгъан сайын къалкъыкъ кемикли кокюси корюкдай къабарып энмекте эди.

— Хош кельдинъ, къардашым!— деп Али акъай сувукъкъанлыкънен Аметнинъ элини сыкъты.
Сонъ, Бориске айланды.
— Бойле олмаз да къардашым!
Той менимки олса эди, не исе, лякин сенинъ достунъ эвлене де!
Берабер башладыкъ, келинъ, шу ишни берабер битирейик.
Валлаи, сени тапкъандже, анамнынъ эмизген сюти бурунымдан кельди.
Даа демин шеф колхозымызнынъ учь йигити он беш ат джетип кельдилер.
Машалла реиске, сёзюнден къайтмады.
Демек, он эки адам даа керек.
Аткъа минеджек йигитлеринъ азырмы?

— Азырлар!—деди Борис къуванчнен.

— Чокъ яхшы.
Мынавы бокъчаны ал.
Ичиндеки яв лукъларны атларнынъ башларына багъларсынъыз.
Меним бахшышымдыр.
Айды, джёне.

Яшлар кеткен сонъ Али акъай джебинден косьтекли саатини чыкъарды, чыкъылдатып онынъ къапагъыны ачты, саатке бакъып башыны хошлудсызлыкънен саллады ве ялынъыз бундан сонъ козьлерини Айшеге котерип:

— Айше ханым, сенинъ де вакътынъ кельди!—деди.
— Давран: саат он эки олаятыр.
Галя эвде сени беклей.

Вакъыт!
Демек Айшенинъ де вакъты кельди!...
Шимдигедже бу акъта тюшюнмектен къачынгъан Айше, «вакъыт» сёзюни эшиткенинен, эти-тени чымырдады, дюньяда джандан азизини джойгъан адамдай ынджынды, юреги санчып-санчып сызлады.
«Не ичюн кельдим, не ичюн разы олдым,— деп окюнгендай олды,—ич олмадым бир ай даа, бир бучукъ ай даа беклемек мумкюн дегиль эдими?..».

— Давран, къызым, беклейдирлер!—деп ашыкътырды Али акъай.

Сабадаи берли шенъ-шерамет юрген Айшснинъ ичи, багъыры кюйгендай олды.
О, башыны салындырып, яваш-яваш Андрей Павловичнинъ эвине кетти.
