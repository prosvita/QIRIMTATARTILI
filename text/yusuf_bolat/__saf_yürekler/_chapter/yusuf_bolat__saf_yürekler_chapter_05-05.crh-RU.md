### 5

Сархошлыкъ бейутлигинден янъы айынабашлагъан Селим, козьлерини ачмай тура башыны тебретти.
Башы юзьлердже инелернен санчылгъан киби агъырды.
Кене юкъугъа далды.

Селим экинджи кере козьлерини ачкъанда, куньдюз саат беш къарарлары эди.
Раатлыкъ куню олгъанына бакъмадан, оданынъ ичи чым-чырт эди.
О бель устюне котерилип, аякъларыны кроватьтан ашагъы салындырды.
Шимди онынъ бирден-бир арзусы башыны «тюзетмек», эди.
Лякин къайда барсын, дердини кимге анълатсын, «юз граммгъа» кимден тиленсин!
Шишманданмы?
Пара дегиль, кесильген тырнагъыны да бермез.
Козюне бакъсанъ — козь кирасы истеген, джаным десенъ — джанынъ чыкъсын деген бир эрифтир.
Айрапетов башкъа, джан-гонъюль адамы, лякин тюневин онынъ айлыгъыны ичтилер, онынъ джебине де суме тюшти.
Даа ким бар?
Бербер Алимми?
Къамбыры къурсун, «эски борджларынъы тёле» дер...

Селим тумбочка устюндеки кепкасына узанды.
Бакъса, кепкасы тюбюнде дёрт букленген бир кягъыт ята.

Селим кягъытны элине алып, козьлерине кетирди.
Оны бир ве бир даа окъуды.
Учюнджи кересинде, озь козьлерине ышанамайып, къулакъларынен де эшитмек ичюн, багъырып окъуды:

«Серж!
Мектюплеринъни алдым.
Бу вакъыткъадже джевап бермегениме тарсыкъма, севгинъни денъемек истедим.
Сенден он биринджи мектюпни алгъан сонъ, севмеген адам бойле бир инатлыкънен мектюп устюнде мектюп язмаз эди, деп тюшюндим.

Сенинънен козьме-козь корюшмек ве сырдашмакъ ичюн бугунь саба ятакъханеге бардым.
Сен юкълай эдинъ.
Юргъандыр, юкъусыны бозмайым, деп, санъа бу мектюпни язып къалдырдым.
Акъшам устю мени китапханеде бекле.
Ким олгъанымны онда билирсинъ.
Селямнен»

Селимнинъ кедери къуванчкъа айлангъан киби олды.
«Не исе, юзде бирине олса да, джевап кельди,— деп джошты.
— Язгъанларым зая кетмедилер.
Лякин бу мектюп кимнинъ язысыдыр?
Бар да анъла:
«он биринджи мектюп» дей!
Кимге къач мектюп язгъанымны билем, я?

Яза бердим иште.
Базы бирлерине бельки он беш де язгъандырым.
Сонъки мектюбим Нияргъа эди.
«Джевабыны» тюневин ашханада къайтарды...
Анифе де язмаз: аванс меселесинден сонъ козюме айланып бакъмагъа да истемей.
Почтальон къыз Катягъа язгъан мектюплерим маркасыз конвертнен кендиме къайтып кельдилер.
Аптекадаки Сима лагъабымны Печорин къойгъаны-къойгъан, мектюплеримни къызларгъа окъутып куле экен...
Джаным, олар чокълар, эр бирининъ озюне коре адети, къылыгъы бар...
Бельки яшлардан бири шакъа эткендир?
Не десенъ япарлар, козьлерине чёп олдым...»

Селим чокь тюшюнип-ташынгъандан сонъ эр алда кнтапханеге бармакъ ве онда газета окъугъандан олып, беклемеге къарар берди.

Клуб бинасында ерлешкен китапханеде абунаджыларгъа китап берюв сааты эди.
Рафлар янындаки китапхане хадими Эльмира абунаджылар арасындаки Селимни эслегенинен, онъа джошкъун бир тебессюмнен козь этерек:

— Кельдинъми Селим?—деп сорады.
— Къыраэтханеге кир, бираз бошалайым да, мен де барырым.

Селимнинъ юреги шув этип кетти.
«Кулюшинъден айланайым,— деп севинди о.
— Бир саат баш ёрдым да, мектюпнинъ Эльмирадан олгъаныны анълап оламадым Китапханеде чалышкъан адам корюшювни даа къайда тайин эте билнр.
Чокь яхшы...
Умют этмеген ташынъ баш ярар дегенлерн бу олмалы, кимден-кимден, лякин Эльмирадан къаршылыкъ беклемеген эдим».

О, кучючик бир залдан ибарет къыраэтханеге кирип, дивангъа отурды ве элине стол устюндеки «Крокодил»-ны алды.
Козьлерини онынъ саифелери устюнде юрсетип, окъуйджакъ олса да, башына ич бир шей кирмеди, чюнкн фикирлерн Эльмирагъа айтаджакъ сёзлернни уйдурмакънен мешгъуль эдилер.
Ниает, журналнынъ джылтыны чевирип, шарап бочкасы ичинде богъулаяткъан къырмызы бурунлы адамнынъ каррикатурасыны бакъты.
Тап куледжеги кельди.
Лякнн о кулёйим деп тургъан арада, къапы янындан эшитильген таныш бир сес онынъ фикнрлерини больди:

— Багъышла, Селим, бираз кечиктим, топлавшувымыз чокъкъа сурьди.

Селим сескенип кетти: онынъ къаршысындаки Ниярэди!
Бир ан ичинде юрегини къоркъу, элесленюв ве къуванч сезгилери сарды.
Башы айлангъан киби олды.
Зарзорнен озюни эльге алып*.

— Буюр Нияр, дивангъа отур...— деп янындан онъа ер бердн.
— Мен де даа шимди кельдим.
Барайым, янъы газеталарны козьден кечирейим, дедим.

Нияр кулер козьлерини Селимге тикти:

— Демек, меннен корюшмеге дегиль де, газета окъумагъа кельдинъ, ойлеми?
Мектюбнмни алмадынъмы?

Ана санъа бир шей даа!
Десене оны китапханеге мына бу киббар Нияр чагъырды?!
Асла оладжакъ шейми!
Даа тюневин...

Лякин иш бунынънен де битмедн.
Ичери бири-бирининъ артындан Анифе, Катя ве башкъалары сурнп кирдилер.
Борис, ири козьлерини парылдатып, аралыкъ этильген къапыда къадалып къалды.

— Кельдим,— деди Анифе ачувнен.
— Афу истеп язгъан мектюбинъни бирнси кунь алдым.
Къана, къызлар арасында айт корейим, севгинънинъ садыкълыгъы акъкъында даа ие мартавал окъуйджакъсынъ?

Селимнииг юрегн ялыгъа ташлангъан балыкъ киби чапаланды, лякин агъыз ачмагъа джесарети етмеди.

— Анифе, бу Серж санъа да мектюп яздымы?— деп сёзге энди Катя къошулды.
— Вай анайчыгъым, бу эриф тек мени севедир беллеген эдим.
Бакъ онъа, бол гонъюлли эксн.
Серж, неге сусып къалдынъ, башынъны котер де, козьлериме бакъчы: мени киногъа чагъыргъан, киноактрисаларгъа ошаткъан сен дегиль эдинъми?
Тур, кечикеятырмыз, биринджи сеанскъа барып етейик.

Катя Селимнинъ билегине япышты.

— ёкъ, Селимчигимни ич кимсеге бермсм,— деп автостанцияда билетчи чалышкъан панти бурун къыз куле-куле онынъ экинджи тирсегинден тутты.
— Мен оны, о да менимдир.
Инанмасанъыз, манъа язгван мектюбинден бир бейитчик окъуйым.
— О сумкасындан уфакъ бир кягъыт чыкъарып, багъыра чагъыра окъуды:

...Тереклерде кестане, тёкюлир дане-дане,

Дюнья толу дюльбер олса, аладжагъым бнр дане.

Эшиттинъизми?
Дюльберлерден аякъ басмагъа ер къалмаса биле, онынъ аладжагъы тек мен экеним.
Селим айт джаным, бу бейитни сен яздынъ дегильми?

— Сенинъки о бейитми,— деп кульмектен козьлери яшлангъан экинджи бир къыз элиндеки кягъытны ачты.
— Мына, буны да динъленъиз:

..Бардым ярем багъчасына, гуль далында гуль битер, Халкънынъ беш-он яры олса, манъа бир дане етср.

Коресизми, бутюн къызларнынъ арасындан бир данесини сайлагъан, о да мен экеним.
Ойлеми Селим?
Къана клуб огюнде манъа айткъан сёзлеринъни мында да тскрарлачы!

Къызлар кульгиден тыйылып-тыйылып къалдылар..
Тек бир Анифе кульмеди.
Селимнинъ масхаралыкълары айтылгъан сайын, онынъ чырайы сытылды, кейфи даа зияде бозулды.
Селимнинъ вазиети да агъыр эди.
О, башыны аякълары арасына салындыргъан ве чаресизлигинден терге пишкен алда, козь къйыгъындан къапыдаки Бориске бакъып алды.
О да богъула-богъула кульмекте эди.
Селим бирден дивандан атылып турды да, сыптырылып къачмакъ истеди.
Лякин къызлар онынъ якъасыны бошамадылар...

Кульки-шамата энъ юксек дереджесине етеяткъанда, ичери бир къолтукъ китапнен Саша кирип къалды.
Селимнинъ башына къузгъунлар киби япырылгъан къызларны корьгенинен, айретте къалын, Бориске ай ланды:

— Бу насыл шейдир?

— «Ахлякъ концерти!»—дедн Борис.
— Селим бу къызларнынъ эписине юрегинн ышандыргъан.
Мына олар, бу бичаре юрекни пай эталмай, озь аралары чеккелешелер.

— Сенинъ мерафетинъдир,— деп ачувланды Саша —

Балалыгъынъ кечмеди кетти.
— О, къызларгъа таба барып:— Олды, олды энди!— деп багъырды.
— Къана, скемлелерге отурынъыз да, меселени эмин-эркин музакере этейик.
Селим, сен де отур...

Лакъырды чокъкъа сурьди.
Ичеридекилер ялынъыз саат он къарарларында дагъылыштылар.
Китапханеджи къыз пенджерелерни орьтмек ве столлар устюндеки газета ве журналларны джыйыштырмакъ ичюн бираздан залгъа кирди.
Бакъса, бир озьлери къалгъан Ниярнен Селим тынч-муаббет лакъырды этмектелер.

— Эльмира, сен китапханени къапатаджакъ оласыиь гьалиба,— деп Нияр аякъкъа турды.
— Бизге де вакъыт.
Селим, замет олмаса мени эвимизге озгъар.

— Озгъарайым да,— деди Селим...

Шу геджеси Селим сабагъадже юкълап оламады.
Тюшюндикче озь-озюнден утанды.
Сабагъа якъын юкъугъа кетейим дегенде, озюни эшилеяткъан къоркъунч бир учурымнынъ кенарында корьди.
Юкъусындан абдырап уянды.

Нияр да чокъ чекишти.
Азбар къапыда Селимнен сагълыкълашкъан сонъ, даа баягъы вакъыт о кеткен тарафкъа бакъып къалды.
Селимнинъ бирден агъырлашып къалмасы ве башыны эгип акъырын-акъырын кетмеси, онынъ юрегини ынджытты.
Нияр, омюрини бош-бошына ве джемаат зарарына кечирген бу яшны энъ кескин кулькюге алмакъ ве оны къызлар ортасында масхара этмек нчюн куньдюзн Бориснинъ къурунтысына авесликнен къошулса да, клубдаки лакъырдыдаи ве хусусан онынънен сагълыкълашкъан сонъ, озюни недедир къабаатлы ис этти.

Нияр кедерлн дунгъуларынен озь одасына келнп кирди.
Лякин тёшекке кирген сонъ да, Селимнинъ мазун чырайы козю огюнден кетмеди.
Бу адамнынъ яхшы тарафларыны тапмагъа, аз бучукъ олса да оны акьламагъа себеп арады.
Селимнинъ табиатыны, къылыкъларыны, аркъадашларына ве ишке мунасебетини Хаялындан кечирди.
Лякин юрекке теселля бериджи ич бир шей тапамады.
«Озю къабаатлы,— деп кестирди Нияр.
— Ирадесиз инсан.
Ички онынъ ирадесинн, табиатыны кемирип, намусыны, эдебини токъаллаштырып ташлагъан.
Омюрден ич бир шей кутьмегён, ич бир макъсаткъа ымтылмагъан ве зая кстмекте олгъан куньлеринн «сефа» деп бильген бу адамнынъ ярыны не олур?
Десене Селим шеффаф истикъбалимизнинъ бугуньден азырлангъан печелидир?..
Я ссн, комсомолка аркъадаш, бу печельни фелякет ташкъыны ичинден чекип алмакъ ичюн онъа ярдым элинъни узаттынъмы?
Догъру, онынъ яман арекетлери ве чиркин къылыкълары сенде нефрет догъурды, ондан джийрене башладынъ.
Лякин бундан не файда?
Бу кибн печеллер озь башларында къалсалар, тамыр пекиштнрип, тазе фышкъын атып, янъы-янъы филислар чыкъар мазлармы?
Сен, эр бир печельнинъ догъру ёлгъа чекильмеси, адам этильмеси, коммунизм огърундаки къазанчлардан бирн олгъаныны бильмейсинъми?
Баштан-аякъ сазлыкъкъа баткъан бу адамнынъ тенинде, эльбет де, темнз ерн де бардыр.
Шу темиз еринден тутайым да, оны сазлыкътан чыкъарайым демединъ.
Ссн оны ялынъыз яманлыкъ тортасы деп бильдинъ.
Энди азапланасынъмы?..
Онынъ яшлыгъы — шимдилик онынъ байлыгъыдыр.
Омюр ёлуны даа кечип кетмеди, артына айланып бакъмагъа, туткъан ёлундан кесенкес бурулмагъа вакъыты бар.
Я даа?
Ямансызлыгъымы?
Бу да осал шей дегнльдир...»
