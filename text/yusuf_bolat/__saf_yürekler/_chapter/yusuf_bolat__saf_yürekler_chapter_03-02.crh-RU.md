### 2

Промкин гедже сменасында къалды.
Сабагъа якъын бурав геологик нарядта косьтерильген теренликке тюшти, лякин козьде тутулгъан къумлыкъкъа дегиль де, олдыкъча къатты бир къатламгъа расткельди.
Бурав ишлери эп агъырлашты.

Даа янъы къомшу къуюдан къайткъан лаборантка Нияр Белобородова вышканынъ тёпесине чыкып, къыргъа тырмашмакъта олгъан машинагъа бакъып къалды.
О, саба сменасына ишке келеджек Серверни беклей эди.
Бу акъ бетли, къувурчыкъ къара сачлы ве денъиз киби мас-мавы козьлю яш онынъ тюшюнджелерине ве юрегине кирип къалды,онъа якъын тувгъаны олып корюльди,даима корюшип турмакъ, бирге олмакъ арзуларыны кучьлештирди.
Нияр, Серверге беслеген муаббетлик дуйгъуларынынъ себеплерини анълап оламады ве козьнен корюльмез севги иплерининъ орюмчек агълары киби юреги этрафында урмелеше башлагъанларьшы сезмей къалды.

Ешиль Амет саба сменасы нефтьчилеринен янъы бир адам даа кетирди — бу, кадрлар болюгининъ начальниги вазифесинден азат этильген Артём Михайлович Айрапетов эди.
О, догъру устанынъ янына кельди:

— Андрей Палыч, бригаданъызгъа янъы аза къабул этесинъизмй?—деп ырджайып кульди.
— Мени де нефтьчи япмакъ истедилер.
Не чаре, акъикъат озь ерини тапкъандже, къуюда чалышмагъа разылыкъ бердим.

Промкнн мыйыкъдай къалын къашларыны чатып, махоркасыны асабийликнен чекти.

— Зорнен ишке чыкъкъан адамгъа мухтадж дегилим,— деди о.
— Меним бригадам нштен айдалгъанлар ичюн юва дегильдир.
Кельген машинанъа^ отур да джанынъ истеген тарафкъа кет.

Устанынъ кейфсизлиги, баягъы вакъыттан берли ишсиз салланып юрген Айрапетовнынъ козюни къоркъузды ве о, насыл да олса иште къалмакъ ичюн, бургъаланмагъа меджбур олды:

— Къоркъманъыз, Андрей Палыч, башынъызгъа мусаллат олмам.
Бригаданынъ эсап-къасап ишлерини алып бармакъны, материал пешинден юрмекни, чапмакъны, чапкъаламакъны, къыскъасы не айтсанъыз эписини саат-саатине япмакъны озь бойнума алам.

— Бу ишлерни мен озюм япам.
Бухгалтер де, экспедптор да керекмей.
Манъа топракъ куреген, балчыкъ шннгенлиги азырлагъан ишчи керек.
Разы олсанъ курекип ал да, ишке тюш, юрегинъе ятмаса бар озюнъе башкъа бир иш тап.

Промкиц лаф битти деген манада сыртыны Айрапетовкт.а айландырып, Сервернен лакъырдыгъа тутынды:

— Ссн гъалиба вышканынъ устюндеки ишлернен де мер а къла насы нъ, олей м и?

Сервер иштен бош вакъытларында Ниярнен вышканынъ устюне чыкъкъанларыны, ондан авлакъларны козеткенлерини хатырлап, къолайсыз бир вазиетте къалды.

— Андрей Палыч, суалинъизнинъ манасыиы анълап оламадым.

Уста мыйыкъ астындан сырытты:

— Анъламагъан экен!
Айса неге къызардынъ?—деп шакъалашты.
— Хырсызнынъ къалпагъы яна дегенде, башына япышкъаны догъру экен де.
Мен вышка акъкында сёз ачмакъ истедим, сен исе...
— О кене кулюмсиреди.
— Айтчы бакъайым, сени оида ,не меракъландыра: вышка тёпесинден корюльген манзарамы, верховойлыкъ ишими, ёкъса...

— Андрей Палыч, сиз манъа зенаат мердивени акъкъыида айткъан эдинъиз,—деди Сервер —Бу мердивенден атаджакъ экинджи адымым верховойлыкъ олгъанындан, мен бу ишни де огренмеге тырышам.

Уста буюк бир мемнуниетнен мый'ыкъларыны бурып алды.

— Мен буны эслемей къалмадым.
Талап эт, огренмеге тырыш.
Бнр къач куньлер Сейтаблагъа ярдым этерсинъ.
Сонъ бакъар-корермиз...

Къуванчнен къанатлангъан Сервср сансар джанбазлыгъынен вышканыпъ тёпесине чыкъты.
Кронблокнынъ янында долангъан Сейтаблагъа:

— Къана, достум, даа янъы юмуртадан чыкъкъан тюксиз верховойны озюнъе шегирт къабул эт,— деди.

Юкъусызлыкътан козь къапакълары пускалашкъан

Сейтабла Сервергё рушенликнен бакъып:

— Тюксиз экен!— деп кульди.
— Сакъалынъдаки джуньлерден чорап орьмек мумкюн.
Ссни всрхово11 яптылармы?
Чокъ яхшы, берабер ишлермиз.

Лшагъыдан Адильнинъ давушы янгъырады:

— Сентабла, кронблокны ве канатларны тешкерип бакътынъмы?

— Бакътым, эр шей ёлунда.

Вышка тюбюндекилер буюк кергинлик пчинде эдилер.
Моторларнынъ ве буюк бир сурьатнен айлангъан роторнынъ гурюльтиси, арекетинде токътав бильмез лебёдканынъ тасырдысы орталыкъны сес-седагъа богъмакъта эди.

Уста балчыкъ шингенлигининъ теркибини ве арекети.
нн тен^кермек ичюн, улукъларнынъ янына барды, лякин онда не Шишманны ве не де Айрапетовны расткетирмегенинден, элесленмеге башлады: бу месулиетли дакъикъаларда балчыкъ шингенлиги арекетининъ токъталувы авариягъа себеп ола билир эди.
Промкин башыны юкъа.
ры котерип:

— Сейтабла, бу ердеки ишчилер къайда кеттилер?— деп сорады.

— Андрей Палыч, олар авасьг сыджакъ олгъанындан, алмаша берип ишлейлер.

— Сен не айтасынъ шу?

— 1'Олардан бири чалкъа тюшип яткъанда, экинджиси онынъ башы уджунда турып, чибинлерни къува.
экинджиси ятса, чибинлерни биринджиси сопалай Демек, смена алмаштырыб ишлейлер.
Жнанмасанъиз, тахта сетнинъ астына эгилип бакъынъызПромкин вышканынъ тюбюне сокъулды.* Эм, акъикъатен, экиси де сырт устюне узанып, яваш-яваш лакъырды этмекте эдилер* Устаны башта Айрапетов эследи.
О, зорнен кулюмсиреп, озюне къачамакъ арады;

— Андрей Палыч, бугуньки сыджакъ къыркъ градускъа еткендирми?
Валлаи, тек бир къыздырмакъ дегиль, якъып-куйдирип ташлайджакъ.
Буюрынъыз, бираз ял алынъыз.
Биз де даа шимдичик отурдыкъ, бирер сигар сарайыкъ дедик.

Уста озюни тутамады:

— Ишке башламадынъ, энди ял аласынъмы?
Инсафсыз пезевенклер, сизнинъ япкъанынъыз недир?
Бир къач айлыкъ ишни осаллыгъынъызиен бозмакъ, бошкъа чыкъармакъ истейсинъизми?
Къана, тез ол, къобадан чыкъынъыз!

Айрапетов еринден турып, кунь ярыгъына чыкъты.
Промкин кеткен сонъ Шишмангъа буруларакъ:

— Корьдинъми?— аеп ири козлерини керди.
— Деспот!
«Пезевенк» экен.
Я онынъ озюни ишке ким къабул этти?
Мен, Артём Михайлович!
Онъа эки козьлю эв тапыгт берген ким эди?
Кене мен, Артём Михайлович!
Энди пезевенк олдыкъ.
Эх, дюньялар-дуньялар, асла кимсеге яхшылыкъ япмайджакъсынъ амма, юрегим юфкъа* элимден кельген ярдымны костермей оламайым.
Иште, халкъкъа эйилнк япа-япа, ахыры бу алгъа къалдым...

Айрапетос башыны юкъары кетерди.
Онынъ назары

Сервернинъ козьлеринен чатышты.
Кейфи бираз даа бозулгъан киби олды.

— Башыма энъ буюк къабакъны мына шу мусибет патлатты.

— Солдатмы?—деп сорады Шишмаи.

— Шунынъ озю.
Юрдудан кельген адамдыр, озюне нефакъа тапсын, беш-он капик къазансын деп, автопарккъа директор оларакъ тевсие этмек истеген эдим* О исе меним устюме ифтира атып...
Тыпкъы пичен устюнде яткъан к'банджыкъ: озю ашамай, башкъасына да ашатмай.

Шишман Айлапетовкъа гонъюльдешлик косьтергенден олып, башыны бургъалады, пышнап кокюс кечирди ве курегининъ сапына даянып:

— Ойле о, Артём акъай, дюиьяда адамзатлыкъ къалмады,— деди.
— Бу эриф де башкъларына чукъур къазгъанлардан бирн олса керек.
Сен онынъ анкетасыны окъугъандырсынъ, аПтчы, о къайдан кельген, кимлерден ола?

Айрапетов элиие курегпии алып, икяесини башлады...
