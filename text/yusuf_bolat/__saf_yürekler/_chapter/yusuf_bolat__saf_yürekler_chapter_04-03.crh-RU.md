### 3

Йигирми учюнджи къуюда иш девам этти.
Лякин теренлиги энди секиз юз элли метрге баргъан къуюнынъ тюбюнден алынгъан пробанынъ лаборатория анализи де, каротажниклернинъ тедкъикълери де мусбет нетидже бермеди.
Сабир Мухаммедович къуюны къапатмакъ—консервациягъа ташламакъ акъкъында эмир имзалады.

Куннинъ ахырына къадар бурав ишлерини битирмек ичюн тырышкъан Адиль, консервация акъкъында бу укюмни эшиткенинен, элиндеки кельпетсини ачувнен фырлап атты.

— Хайырсыз къуюнынъ ичине коммеге сасыкъ бир мышыкъ биле тапылмады, — деп сомурданды.
— Ич олмадым онъа ярар эди.

— Сен янъыласынъ, достум, — деди Борис, — къую бош къалмады: онынъ ичине бир къач айлыкъ эмегимиз ве умютимиз комюльди.

Промкин бу меселеде яшларнен дуйгъудаш олса да, ишсизликке ис бермемеге тырышты:

— Аферин Борис: сенинъ фикиринъе мен де кьошулам.
Эм ялынъыз ис тутмакъ дегиль, агъламакъ да керек.
Ойле бир агъалайыкъ ки, анавы ердеки директор да, секретарь да эшитсинлер.
Бельки бичарелигимизге аджынып, олар да бизге къошулырлар.

Адиль кедерли козьлерин устагъа тикип:

— Николай Палыч, бизни тап о къадар юфкъа юрекли санманъыз,— деди.
— Лякин бойле бир вакъытта, янмай-куймей, къуванайыкъмы?
Озюнъизге малюм, бу кечкен айлар хаялымыз ве тюшюнджелеримиз шу онъмаз къуюгъа багълы эди.
Биз бошуна кеткен умюдимизге ве эмегимизге янамыз.

— Янмагъа кельгенде биз миллионларнен къурбанларнынъ дженкте тёккен мукъаддес къанларына да янамыз, лякин не япмалы, къан тёкмеден енъиш къазанмакъ мумкюн дегиль эди.
Эль къавуштырып яс тутмадыкъ, тюшкюнликке урмадыкъ, дженк яраларыны тездже деваламакъ ичюн гъайретимизге гъайрет къошып чалышамыз.
Бу къуюгъа къоюлгъан эмек зая кетти лемек де янълыш бир шейдир.
Биз оны буравламакънен, ер асты нефть мейданлыгъынынъ сынъыпы бу ерд дегиль де, бираз ичериде олгъаиыны аиъладыкъ, демек илериде ёл берильмеси мумкюн олгъан хатанынъ огюни алдыкъ.
Биз, эйиси, келеджектеки ишимизни музакере этейик.
Мен сизнинъ теклифинъизни инженерге бильдирдим.

Яшлар бирден эйджанланып кеттилер: башлары юкъары котерильди, козьлеринде рушенлик пейда олды.
Адиль:

— Инженер не деди?—деп, суаль берижди козьлерини устагъа котерди.

— Кесенкес бир шей айтмады,чюнки Къайракъташта вышкаларны ер устюнден суйреп кетмек амелиятта корюльген бир шей дегильдир.
Ярын мында келип, вышканынъ кочюриледжек ёлуны тешкереджек.

Бу лакъырды ятакъханеде котерильгенде |Борис къызматабанлыгъыпа барып къаршы чыкъса да, меселеиинъ аслыны анълагъан сонъ козюне юкъу кирмеди, чаналап кетедж^ ййкъоджаман вышка козю алдындан чекильмедн.

— «Екъ» демеди, ойлеми?—деп сорады Борис.— «ёкъ» демемек де «эльбетнинъ» ярысыдыр.
Онъа да шукюр.Лафтан ишке кечмек керек, ондан башкъа авучларымызны къашынты къотуры басар, Бу акъта бригаданынъ бутюн азалары арасында лаф котермек керек.
Инженер озю келип анълатса даа яхшы олур эди.

— Инженер де келир,— деди Промкин.
— Бу ишни, аслында, вышкарлар япмакъ кереклер.
Лякин бизим пайымызгъа да буюк иш тюшеджек.
ёл ачмакъ, оны кереги киби тегизлемек бизим вазифемиздир.

Директорнен секретарь ве каротажниклер энди къайткъан эдилер.
Кунь къавушайым деп тургъанда.
топракъ ёлда тоз котерип, янъы юк машинасынен Амет етип кельди.
О, ялынъыз машинасыны дегиль, озюнинъ усть-башыны да янъырткъан: манълайындан бир топ пускуль киби саркъып тургъан сачлары устюнден ешиль каймалы ве козырогында насылдыр бир тура олгъан фуражка кийген, акъ кольмеги устюнден къырмызы галстук такъкъан, йылтыравукъ демир алкъаларпен иликлеиген янъы комбпнезон кийгеи, аякъларына къонучлары кери къайтарылгъан сахтиян чызма сокъкъап.
О. кабинадан Гшгитлерджесиие атылып тюштн де, ресим алдырмагъа азырлангъан бир адам киби, аякъларыны форсапси бири-бирининъ устюие хачлады, кокюсинн керди, дудакъларындан ашагъы салынгъан папиросны кейфиен чекип, алкъаланып чыкъкъан тютюнни авагъа уфюрди.
Мына, бойледжесине озюни косьтергенден сонъ, чырайыны сытты ве кедерли бир давушнен:

— Эшиттим, насыл да олса заваллы къуюнынъ башына еткенсинъиз,— деди.
— Эмир алла башынъыз сагъ олсун!
Бугунь мен де коломбинамны комдим — ломгъа теслим эттим.
— Бойле бир «тазиеден» сонъ Амет татлы согъан буюклигиндеки къол саатына бакъты.
— Сизни алмагъа кельгендир беллеменъиз.
Мен машинамны обкаткагъа чыкъардым.

Аметнинъ шакъасы Бориснинъ джанына тийди.

— Амет, бу джаным-джаным машинаны санъа къач сааткъа ышандылар?—деп башлады о.

— Омюрлик!

— Янъылсалар керек.
Сен оны ким бильсин къайсы джардан ашагъы учурырсынъ.
Валлаи санъа янмайым, машинагъа языкъ.

Амет агъызындаки папиросны асабийликнен тишледи, джакъларыны ойнатты.

— Сени къайсы бир джардан учураджагъымны озюм билем,— деп кабинагъа кирди.
— Мининъиз!

О, акъикъатен, буюк джанбазлыкъ косьтерди: къыр устю тюземлиги биткенииен, машннаны баш ашагъы энген сарп ёлгъа бурды, учурымлар яныидан, айланмалардан йылдырым тезлигинен кечти ве ёлджуларыны тоз пудрасына бояп, вакъытындан он дакъикъа эвель, контора огюне келип токъталды.
Башыны кабинадан чыкъарып:

— Хайырлы къаза, достлар, бетинъиз ап-акъ кесильген, бираз коркъсанъыз керек,— деп кулюмсиреди.
— Не япайым, янъы машина, тормозлары яхшы тутмай.
Борис акъай, машинадан учып кетмединъми?
Языкъ, чокъ языкъ.
Бар, урбанъны алмаштыр да, киногъа кель.
Беклерим...
