## Он биринджи баб.
Ашынъны берме, къашынъны бер

### 1

Комсомол-яшлар бригадасы къую тюбюндеки кошлукъны къапатмакъ ишлеринен огърашты.
Балчыкъ шингенлиги материлларыны ташыгьан автомашиналар, шингенликни буюк бир тазыйкънен къуюгъа айдаштыргъан насослар, къую башындаки машиналарны ве механизмлерни идаре эткен адамлар гедже-куньдюз чалыштылар, лякин къую «тоймады», озен киби акъкъан шингенликни иче берди.

Вазиет агъыр ве телюкели эди.
Бу меселе бутюн къайракъта шлылариы эиджанла ндырды.
Сокъакътамы, тюкяндамы, азбардамы, — эки къайракъташлы бир ери расткеле къалса, лакъырды мытлакъа юз он алтынджы къуюгъа келип багълана эди:

— Сонъ, насыл, башладымы?

— Циркуляциямы?
-Ёкъ, башламагъан.

— Джинасир къуюнынъ богъазы къуругъайды...

Сервер Ташкенттен учь кунь устюнде къайтып кельди.
Сонъки куньлерде яшап кечирдиги кучьлю тесуратлар ве къуюдаки вазиет оны тёшек хастасы дереждесине кетирди.
Эвеллери пармакъ чертсенъ къан фышкъынаджакъ киби толгъун ве ал янакъларына сарымтылыкъ тюшти, кенъ ве тегиз манълайында чызыкълар пейда олды, башы устюнде сачакълы къалпакъ киби къабарып тургъан къара къувурчыкъ сачларына чал тюшти...

Сервер Къайракъташкъа акъшам базары къайтып кельди.
Бу афта онынъ вахтасы саба сменасында чалышса да, о урбаларыны алмаштыргъанынен, къуюгъа ашыкъты.
Ташкенттем мында келеяткъанда ве шимди онъа аман бермеген меселе къуюдаки вазиет эди: циркуляция башладымы?

О, Къайракъташнынъ дженюбийдеки тёпеге котерильди.
Козьлери алдында онларджа километрге джайылгъан кенъ-къулач уванынъ эйбетли манзарасы ачылды.
Лякин оны табиатнынъ бу корюниши дегиль де, тёпенинъ этегиндеки мейданлыкъта къадалып тургъан вышка меракъландырды.
Онда кене къалабалыкъ укюм сюрмекте.
Сервер теренден кокюс кечирди:

— Екъ, башламагъан...

Сервер къую башындаки аркъадашларынен селямлашкъан сонъ, Адыльни араштырып, культбудкагъа кирди.
Онда, диваргъа асылы техникий-геологик наряд башында тургъан директор, партия тешкилятынынъ секретары, нефть оджакъларынынъ баш геологы, Адиль уста ве Промкин къуюдаки вазиетни музакере этмекте эдилер.
Баягъы давалашкъан сонъ Сабир Мухаммедович геологкъа айланды:

— Риджа этем, меним бир суалиме джевап беринъиз: зан этейик ки, къуюдаки бурав бу ерлердеки энъ буюк къувушлардан бирине расткельгендир.
Аджеба тахминен айткъанда бу бошлукънынъ аджми не къадар ола билир?

Геолог, бу суальге эрте-ярыкъ азырлангъан киби, шу саат джевап берди:

— Геологик малюматларгъа къарагъанда бу ерлерде ойле бир бошлукълар олмасы мумкюн ки, оларны толдурмагъа тырышмакъ, ташыма сувни дегирмен кочюрмеге ынтылмакъ киби бош бир хаялдыр.

— Сиз бу меселеге бир якълы янашасынъыз,— деп сёзге Промкин киришти.
— Акъикъатен, ер астында пек буюк къобаларгъа расткельмек мумкюн.

Лякин биз къую тюбюне янышкъакъ, цементлениджи материалларны йибергенде бу бошлукъны рыкъма-рыкъ балчыкънен толдурмагъа бельсенмедик, ахмакъ дегильмиз.
Биз, бу материаллар бири-бирине япышыр ве къую делигинен бошлукъ арасында торс къая киби котерилип, къобанынъ агъызыны къанатыр деп зан эттик.
Менимджесине ойле де олур.
Шунынъ ичюн ташыма сувнен кочюриледжек дегирмен лакъырдысыны башкъа бир вакъыткъа къалдырып, насосларны ишлете бермек керек.

Субетни дикъкъатнен динълеп тургъан Сервернинъ козюне Селим илишти.
О, сигар тютюннне бонъалгъан оданынъ кошесиндеки столгьа эгилерек, бригада «Бибернинъ» невбеттеки номерини язмакъта эди.
Селим бир къач кере башыны котерди, чырайыны сытты, акъсырды, оксюрди ве бутюн бу арекетлеринен тютюнден ифра кельгениии, ишлеи оламагъаныны косьтермек истеди, лякин онъа къулакъ асмадылар.
Ниает, къапы янындан кулюмсиреп тургъан Серверге шикяетленеджек олды.
«Секретарь аркъадаш, бу не маразымнынъ шейидир?» деп киби, онъа козьлерини торсайтты, эллерини джайып алды.
Сервер онъа джевапланып, козьлеринен пенджереге ишмар этти:
«Ач, тютюн чыкъсын!».

Пенджере ачылгъанынен, оданынъ ичине тазе ава толушты, тышарыдаки шатырдылар, гудюрдилер эшитильди.
Лакъырдысы болюнген Промкин бутюн кевдесинен Селимге айланып, онъа дарыладжакъ олды.
Лякин бу арада къую беттен кельген давушлар онынъ дикъкъатыны джельп этти.
О, динълений турды.
Сонъ, тили уджуна кельген сёзни айтмагъа къоркъар киби, басыкъ бир давушнсп:

— Гъалиба башлады...— деди.
— Эльбет, башлады!

Ичеридекилер сюрюнен азбаргъа атылып чыкътылар.

Бу сес-шамата арасындан къую башындаки Бориснинъ къалын давушы яньгъырады:

— Адиль, достчыгъым, козь айдын: циркуляция башлады!

Бориснинъ сёзлерини тасдыкълар киби, денъншмез бир ритмнен дёнс башлагъан роторнынъ тыныкъ тонкъулдысы эшитильди.

Менданлыкътаки бутюн нефтьчилер ве мутехассыслар къую этрафына топландылар: кронблоктан саркъкъан трубалар яваш-яваш ер астына энмекте эди...

Сервер къуюда геджеледи.
Эртеси куню сабасы онынъ вахтасынынъ адамлары вакътындан ярым сзпт опоне етип кельдилер ве ишке башламаздан алдын, ич бир ерде язылмагъан къаидеге бойсунаракъ, бурав кедиклерини тешкердилер, бошалгъан болтларны сыкътырдылар, уфакъ-тюфек нукъсаиларныиъ огюии алдылар.

Сменасыны теслим эткен Борис, юкъусызлыкътан пишкен козьлерини мазутлы юмругъынен окъалап, Сервернинъ янына кельди:

— Ишке бисмиллянен башла, достум,— деп кульди,— бурав янъы бир къобагъа даа барып сокъулмасын.

Сервер тормозгъа япышты.
Козьлерини дриллометр ве монометрге тикип, бурав режимини олуна къойды.
Роторнынъ, насоснынъ вс моторларныиъ давушы онынъ къулакъларында тантаналы марш киби чынълады.
Юреги моторларнынъ ритминен тепренди ве айны маршны чалды...

Уфукътан чыкъып эп юкъары котерильген сентябрь кунеши шеффаф нурларыны бол-сал ер юзюне сеперек.
гедже серинлигинден эсер биле къалдырмады.
Уйлеге якъын вышканынъ демир кевдеси атеш киби къызды.
Кюйген машина майынен къарышыкъ бу тыиыкъ ве аре кетсиз авада нефес алмасы гъает къыйыилашты.

Яшлар баштан-аякъ терге пиштилер.
Бетлеринден чыбыргъан тер данечиклери буруилары ве сакъал кемиклери уджуна топланып, тамчы-тамчы ерге тамды.
Лякин олар кунешнинъ бу «хиянетлигине» къулакъ асмадылар, циркуляциянынъ гъайрыдан башламасы оларнынъ юреклерине шадлыкъ шербети тёккендай олды.

Сменанынъ ахырына таба Адильнен Володя ве Махрамкул ака келип къалдылар.
Володя Серверни кенаргъа чекип, оидан Айшенинъ ал-эвалыны ве сагълыгъыны сорады.

— Биз тюневин Адильнинъ къышлагъыиа барып кельдик,— деди о.
— Адиль аилесини кочюрип кетирди, Сен онынъ къыз къардашыны корьдинъми?

— Екъ, корьмедим,— дсди Сервер,— ие ичюн сораГ:

сынъ?

— Дженкте манъа къуршун тиймесе Де, Къайракъ ташкъа кельген сонъ юректен яраландым.

— Шакъамы?

Володя индемеди, «ёкъ» манасында башыны чайI К1эады.

— Яралы юрекнен къайтмакъ зор олур,— деди Сервср кулюмсиреп.
— Мында къал, берабер олурмыз.

— Джан-къурбан, бир сёзсиз къалыр эднм.
Адамларынъыз алтын, яшагъан ерлеринъиз дженнет экен.
Тюиевин къышлакъта олгъанда узбеклернинъ манъа косьтерген самнмий мусафирперверликлеринден айретте къалдым.
Не къадар ачыкъ гонъюлли ве алидженап адамлар экенлер!
Языкъ ки, анам пек яман меджалсызланды, ёл къыйынлыкъларына къатланамаз, деп къоркъам.
Ннколаевдан мында аз ёлмы!

— 1\ъызнынъ адыны огрендинъмн?

— Мухаббат!—деди Володя къуванчнен.
— Онынджы саныфны бнтирген.
Мында ишлейджек.
Язышаджакъ олдыкъ...

Володянен Махрамкул ака, нш кунюнинъ битмесини беклеп, культбудкагъа кирдилер.
Онда Нияр бир озю эди.
О, диварда асылы «Биберни» бакъкъанындан, оларнынъ келип киргенлерини эслемеди ве озь башында къыскъылдап кульди.

— Асселям, Нияр къызым!— деди Махрамкул ака.—

Бир озюнъ кулесинъ, ёкъсам шакъаджы шайтанларынъ санъа мусафнрликке кельдилерми?

— «Биберни» окъуй эдим, пек меракълы...

Сервернен Ниярнынъ апансыздан ёкъалып кетмелерине озюнджеснне къыймет кескен Махрамкул ака, бу къызны джоштурмакъ ниетинен:

— Къачакълар, къайдаларгъа барып кельдинъиз я?— деп сорады.

Эйвах эй, Махрамкул ака бу суалннен Ниярнынъ яралы юрегине ханджер санчкъаныны бильсе эди, агъызыны ачмаз эди амма, къарт адамгъа яшларны анъламакъ зор экен.
I

— Мен бир озюм кеткен эднм...— деди Нияр.

Махрамкул ака мыйыкъ астындан кулип, Володягъа козь къымды.
Бунынънен дс къанаатленмейип, оныиъ къулагъыиа фысылдады:

Келиним оладжакъ!
Насыл, Серверге келишеми?

Володя тааджипте къалды: я Айше?..

Бираздан Сервер кельди.

— Ярын Адиль уста меним ериме чалышаджакъ,— дедн о,— бутюн кунь берабер олурмыз.
Сени къырларгъа алып чыкъарым, бу диярнынъ дюльберлигини сейран этерсинъ.

— Ярын Володя къайтаджакъ ола,— дедн Махрамкул ака.
— Зорлап бакътым амма, чаре олмады.

— Володя, сен шашырдынъмы не?—деп тааджиплендн Сервер.
— Бири-биримизге бакъып тоймадыкъ энди къайтаджакъ экен.
Къайракъташтан адым биле аттырмам.

— Анамны къайгъырам,— деди Володя,— кечиксем раатсызланыр, баш урмагъа ер тапмаз.
Бухарагъа да бармакъ истейим.
Келеджек иыл Айшенен бизге мусафирлнкке келинъиз.
Анамнынъ риджасы да будыр.
Мен бугунь телефоннен билет сымарладым.
Бош олсанъ, ярын менн Андижангъа озгъарырсынъ.

Сервер аякъ устюндс мугъайып къалды.
Тувгъаны киби корьген ве узакъ ёлларны ашып, онъа снлягъа кельген мектеп достундан айрыладжагъы онынъ кейфинн бозды.

Махрамкул ака бу арада башкъа бир тюшюнджелернен мешгъуль эди:
«Володянынъ айткъан Айшеси кимдир?
Екъсам Сервернинъ тувгъанларындан бири тапылдымы?

— Володя анасыны къайгъыра экен, не япаджакъсынъ, кетеджектир де,— деди о.
— Мен, огълум, ананъа бнр торба урюк ве юзюм къурусы азырлап къондым.
Къошаф пиширип ашасын.
Узбекистан мейвасы чокъ шнфалыдыр.
— Бу сёзлерни айтаракъ, къарт Серверге айланды.
— Юринъ, эвге кетейик, бугунь акъшам эшдостларны чагъырдым.
Чай ичер, субетлеширмиз.

Олар къапыдан чыкъаджакъта, нефеси тыйылгъан, сыджакътан янакълары гульгулилешкен Галина Ивановна дувлап кельди.

— Секретарь аркъадаш, авескярлар тёгерегине мени бедиий ребер оларакъ сайладынъызмы, ёкъса чапкъаламакъ ичюн къойдынъызмы?— деп Сервернинъ устюне атылды.
— Бугунь акъшам шеф колхозымызда концерт береджек эдик...
Эдик амма, бар да тёгерек азаларыны тапчы.
Селимнен чапкъалай-чапкъалай эсимиз кетти.

Бу масхаралыкъ дегильми?—Онынъ козьлерине Иияр илишти.
— Вай Ниярчыгъым, сен де мында экенсииъ Д1 Мен даа деминчик телеграмма алдым.

— Кимден?— деп тааджипленди Нияр.

— Санъа мектюп йиберген къыздан, Айшеден!

Айше адыны эшиткен Сервер бирден кери бурул ды.
Нняр, зорнен олса да:

— Айше не яза?..— деп сорады.

— Ташкенттеки косметика экимининъ адресини сорай.
Бу, шифрли телеграммадыр.
Ташкентте корюшкенде анълашкъан эдик: Айшенинъ севимли йигити тапылса вс бу йигит оларнынъ дженктен эвель башлагъан севгилерине садыкъ олса, Айше косметика экимине барып, бстиидеки лекелерни сильдиреджек эди.
Демек, тапышкъан-къавушкъанлар.
Бахтлы олсунлар.
Аджеб шу йигит ким экен?..

Сервер:
«Сиз Айшенен не вакъыт корюштинъиз, не ичюн манъа айтмадынъыз?» дееджек олды, лякин бу анда аякъкъа атылып тургъан Нпяр, мазун бир давушнен:

— Сервер!..— деди.
— Айшенинъ йигити Сервердир.
Юринъ, Галина Ивановна, кечикмейик...

Нияр къапыгъа догъру адымлады.
Галииа Ивановна онынъ артындан козьлерини парылдатып:

— Сервер?!— деп тааджипленди.
«Сервернинъ кольгеси олып юрген сен дегиль эдинъми?» демек истеди, лякин тилнни тишледи.
— Меним эшиткеним недир?
Валлаи, купе-куньдюз ачыкъ кокте шемшек чакъса биле тап бу къадар тааджипленмез эдим.
Демек, Сервер сси оласынъ, ойлеми?

— Сиз, Галина Ивановна, меним адым Сервер олгъаныны эшитмединъизмн?— деди о.
— Эльбет, Ниярнынъ айткъан Сервери меним.

Олар азбаргъа чыкътылар.
Бир озю кетмекте олгъан Нняр, айланма ёлда сагъгъа бурулып, козьден гъайып олды...
