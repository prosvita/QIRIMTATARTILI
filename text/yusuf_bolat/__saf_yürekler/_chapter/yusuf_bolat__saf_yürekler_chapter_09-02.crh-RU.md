### 2

Баарь озюни чокъ беклетмеди.
Март айынынъ ахырларында бир къач куньлер сюрген аяз сувукълардан сонъ, ава бирден йымшап кетти.
Апрельнинъ башларында къыш гъайрыдан къайтавламагъа тырышып, геджелери ер юзюни акъ чаршафнен ортьсе де, олдурамады: энди кучюне киреяткъап кунеш, сабалары уфукътан баш котёрир-котермез, къарны иритип, ер юзюни къурутып ташлай эди.

Къыш айлары къар курьтюклери тюбюнде чырай сытып яткъан топракънынъ юзю ачылды, черсси кульди: о, къабара берип, пышнады ве бол-сал нефес алды.
Чокъкъа бармадан топракъ ешиль къадифеге бю* рюнди.
тереклер ешиль антерлерини кийдилер, бадем* лер исе япракъ атмай тура, гульгули чечеклернен Оезеидилер.
Бадемлер дер экеч, ёллар кенарында, азбарлар ичинде отуртылгъан зердали, алма, вишне, армут, кирез тереклери де озь зийнетлерини косьтермеге ашыкътылар: орталыкъ акъ.
гульгулн, къызыл ве мавымсы мор тюслернен ярашты, ава хош къокъуларнен сюслеиди.

Къайракъташнынъ бу йылки баари пек аджайип эди.
Эвеллери чыр-чыплакъ топракьларынен аджизликлерини косьтерип тургъан ве майыс келпр-кельмез спрарып къалгъан тогъайлар биле бу йыл баарь сырасыра тизильгеи бир къатлы эвлернен эвлерпинъ алдындаки ешилликлернен ярашты.
Нефтьчилер ишден бош вакъытларында топракъ къазмакъ, кубрелемек, зерзеват урлугъы сачмакъ ишлеринен огъраштылар.
Къыш ве кузь айларында сёкюлип ташлантъан ве ер асты сувлары терен арыкълар вастасынен тартылып алыигъап Борюкъышлакъ сазлыгъы да къияфетини денъиштирди: онда сафлаштырылып отуртылгъан декоратив ве мейва тереклери япракъ аттылар.
Энди парк шекилине киреяткъан бу орталыкъта къушларнынъ шенъ садалары янъгъырады.

Баарь укюмге кирди!

Майысныиъ бешинде Сабир Мухаммедович Махрамкул акадан мектюп алды.
Къарт, сагълыгъы ерине кельгенини ве якъынларда Къайракъташкъа къайтаджагъыны бнльдирди.
Мектюпте кене огълуны сората эди:
«Франция Меркезий партия Комитетинден хабер кельмедими?»

Хабер кельди...
Майыснынъ докъузында, Еиъиш байрамы кушо.
Сабир Мухаммедович Махрамкул аканы кетирхмек ичюи Зарифе енгени ёлгъа азырлагъан арада, кабинетке партком секретары Николай Васильевич кирип къалды.
О, 'соиъ дередже эйджанлы эди.
Элиидеки пакетни директоргъа узатаракъ:

— Окъупъыз, Морис Торез аркъадаштан!—деди ве башыны эгди.
— Француз аркъадашлар Сарварнынъ поргретини де йибергенлер,— деп иляве этти.
— Клубда ерлештирдик.

Сабир Мухаммедович «не хабер?» дер киби, мектюпни ачмай тура секретарьгъа бакъып къалды.
«Десене?!..
Талий сени!
Заваллы къарт исе огълум келеджек деп дёрт козьнен беклей».

Директор пакеттен машинкада язылы бир кягъыт чыкъарып, оны козьлерине кетирди Окъугъан сайын козьлери торланды.
Сонъ, кягъытны столгъа ташлап.
эшитилир-эшитильмез бир давушнен:

— Яткъан ери енъгиль олсун!— деди.

Зарифе енге башыны къысылгьан омузлары арасына алып, ич чекип агъламагъа башлады.
Директорнен секретарь мерумнынъ шерефине яс тутар киби, баягъы вакъыт иидемей турдылар.
Тынчлыкъны Николай Васильевич бозды:

— Эрте ярыкъ къартны бу къара хаберге азырламакъ керек.
Сиз, Зарифе енге, эсли-башлы къадынсынъыз, ойле алларда не япмакъ кереклпгини биледирсинъиз.
Машинагъа мин де, бугунь акъшам Махрамкул 'аканы эвине алып келинъиз.
Тоилашувдан сонъ бир къач адам олып бнз де аякъ устю кирип чыкъармыз.

Богъазына толушкъан козь яшлардан лакъырды этмеге меджалы къалмагъаи Зарифе енге агъыз ачмады ве башыны салындырып, яваштан кабинеттен чыкъты.
Байрамлыкъ урбаларыны кпйген Къайракъташ эалиси даа якъынларда асфальт тёшельген меркезий ёлгъа тёкюлерек, кулюшип, зий-чув олып, ёл бойлап кезиимекте эдилер.
Зарифе енге энди чокътан бойле шенълик корьмеген эди.
«Дженк башлагъан сонъ, оксюзлернинъ оджагъы киби, шенълик де сёнген эди,— деп ойланды.
— Гъарез душман шенълигимизни, кулькюмизни эбедий оларакъ тутып алмакъ истеди.
Алды хияр!
Ана, адамларымызгъа кене къуванч ве кулькю къайтып кельди.
Лякин онынъ кери къайтарылмасы нидже-нидже къурбанларгъа мал олды...».

О, бу тюшюнджелернен мешгъуль олгъан арада, кимдир, артындан:

— Зарифе енге,— деп къычырды.

Зарифе енге абдырап кери бурулды ве чапып кельмекте олгьан лаборантка Ниярнен юз-юзге къаршылашты.
О, шенъ ве джошкъун эди.

— Зарифе енге, бугунь акъшам концертимиз бар,— деди.
— Мына сизге теклиф билети.
Мытлакъ келинъиз.

Зарифе еиге:
«Къызым, Нияр, сизлерге бу къувамчлы куньлерни Сарвар агъаларынъыз кетирди, о йигитлер сизлер ичюн джанларыны фида эттилер» демек истеди, лякин тили бармады.

— Къызым, сен Махрамкул аканынъ эвини барып джыйыштыр.
Мына, анахтарны ал.
Мен оны кетирмеге кетем.
Бир къач сааттен къайтып келирим.
Риджа этем, Сарварнынъ столындаки гульбардакъкъа бир топ чичек тапып къой,— деди.

— Хабер кельдими?

— Кельди...
Къара хабер,— деди Зарифе енге ве терендеи кокюс кечирди.

...Виллис Къайракъташкъа киреяткъанда Махрамкул ака янбашына айлангъандан олып, козь къыйыгъындан джаи этегиие бакъты.
Оида.
бир вакъытлары гурь тереклернинъ талдасында эви гизленген ерде, шимди арман табаны киби тегиз мейдан къулач ачкъан.
Мейданиынъ ортасында, къуббе кокке ынтылып эйбетли демир вышка котерильген.
«Машалла йигитлерге!—деди о ичинден.
— Бу ердерни де яраштыргъанлар.
Лякин тереклерге языкъ...».

Машина дос-догъру янъы эвнинъ азбарына келип кирди.
Къарт машинадан тюшкенинен агъызыны ачып шашып къалды: бир вакъытлары онынъ ве Сарварнынъ элинен отуртылгъан тереклер мында кочип кельгенлер.
озьлери де тойгъа азырлангъан тотай къызлар киби, баштан аякъ чичекке бюрюнгенлер.
Къарт озь козьлерине инанмайып, тереклерге элинен тийип бакъты.
«Джаным, бу козь алдавы дегильми?
Насыл олды да тереклер ер алмаштырдылар?
Азбар да тыпкъы менимки!
Ана, сет...
О кене алма тереги тюбюнде».

Къартнынъ фикирлерини эзберден окъугьан Зарифе енге:

— Яшлар кочирип кетирдилер.— деди.
— Сервернинъ мерафети.
Тереклерни балталатмам, деп баш кестирди.

— Худжур шей, корьгенлериме асла инанаджагъым кельмей.

— Эвни де кирип.
бакъ.

— Дегенлерини яптылар, кочюрдилер десе!
— Къарт башыны чайкъап, джошкъунлыкънен кулюмсиреди.—

Валлаи, чаресини тапсалар инсанны эль устюнде тутаджакълар.

Оларны къаршылап босагъагъа чыкъкъан Нияр, Махрамкул аканы корьгенииен, шынъшыкъламагъа башлады.

— Сус, дуйдырма!—деди Зарифе енге онынъ къулагъына.

Къарт босагъадан атлап ичери кирди, Зарифе енге исе «неден башлайым экен?» деп, бутюн ёл бою юрегини хырпалагъан тюшюнджелерге далып, софада къал* ды.
Шеэрден къайтаяткъанда бу къара хаберни Махрамкул акагъа айтмакъ ичюн бир къач кере агъыз ачса да, сёйлемеге джесарети етмеди.
«Энди вакъыт, айтмакъ керек,— деп ойланды.
— Мен айтмасам, башкъа бнрисн айтар, эп бир хабери оладжакъ».

— Яхшы эв, керечектен де «падиша сарайы»,— деди кери къайтып чыкъкъан Махрамкул ака.
— Лякиц бойле балабан бир эв мен ичюи арткъач бир шейдир.
Керекмей эди.
Амма оларгъа сёз динълстчи...
Я барып да Сарвар сюрип кельсе?
Эм келир де!
— Къарт бирден шенъленип кетти.
— Энди етишкен йигиттир, тойдюгюн япмакъ, келин тюшюрмек керек олур.
Яхшы, чокъ яхшы!
Сагъ олсунлар, къувандырдылар.
Нияр чай къайнаткъан, юр Зарифе, янъы эвде бир чай ичейик.

Зарифе енге яшлы козьлерини яшырып:

— Сагъ олунъыз, мен топлашувгъа ашыкъам,— деди.

— Керчек, бугунь Енъиш кушо де!
Олмаса юр, берабер кетейик.

— Сиз ёргъунсынъыз, бармасанъыз да олур, даа бугунь хастаханеден чыкътынъыз.

— Хастаханеде раатлангъаным да олур, бездим энди, ярындан ишке башлайджагъым.

Олар учевлешип ёлгъа чыкътылар.

Топлашув энди башлагъан эди.
Олар клубгъа киргенде минбер башындаки докладчы Николай Васильевич Улу Ватан дженкинде совет халкъаларынынъ къараманлыкъларыны икяе этмекте эди.

— Бизим аскерлер,— деди о,— мемлекетимизни азат этмекнен къалмайып, Авропа халкъларыны да фашист эсаретинден къуртардылар.
Мен сизге Къайракъташ омюринден бир мисаль кетирмек истейим.
Бугунъ урьметли акъсакъалымыз Махрамкул ака адына Франция Коммунистлер партиясынынъ секретары Морис Торе« аркъадаштан мектюп кельди.
Мен сизге шу мектюгжи окъумакъ истейим.

Николай Васильевич стол устюндеки пакетке узанды.
Зал чым-чырт кесильди.
Юзлернен козь минбергс тикильди.
Махрамкул ака озюнинъ хабери олмадан, адым-адым санагъа джылышты.
Оны ич кимсе эслемеди, чюнки залдакилер джан-къулакъ олып, мектюпни динълемеге азырландылар.

Залнен сананынъ огюндеки онъ тарафтаки кошеде, къызыл орьтюли стол устюнде, Сарварнынъ балабан портрети къойылгъаи.
Рессам оны арбий пилоткада, мор гимнастёркада, юксек тёпенинъ устюнден авлакътаки койге бакъыи тургъан вазиетинде ресимге алгъан.
Билеклеринс къара бавлар багълагъан Адиль, Сервер, Борис ве даа бир къач яш портретнинъ янында фахрий къаравуллыкъта къатып къалгъанлар.

Махрамкул ака столгъа якълашып, огълунынъ портретини корьгенииен:
«Сарварым!..» деп, портретке догъру ынтылды...
Лякин портрет рамасына оралгъан къара шсртни коререк, бирден кери чекильди, эти-тени чымырдады, козьлери алдында алев балкъылдагъан киби олды: ольген!
Къара шерт онъа огълунынъ къара хаберини 'бильдирди...

О, озюни эльге алды.
Козьлеринден тамчы-тамчы яш чыбырса да, башыны котерди, букюльген белинн догърултты ве тим-тикиие турып, фахрий къаравуллыкъта къалды.

Николай Васильевич мектюпнннъ энди ахырыны окъумакъта эди:

— «Азизим, Махрамкул ака!
Огълунъыз душман элине эсир къалып, ана юртындан узакъ тюшсе де, мукъаддес арбий борджуны унутмады, мемлекетлеримиз ичюн мушкюль куньлерде Франциянынъ ве озь ватаныиынъ азатлыгъы ичюн яш джаныны фида этти.
Языкъ ки, элял сют эмген бу йнгнтке енъншнииъ шадлы куньлерини корьмек къысмет олмады.
Эвлядынъыз акъикъатен ифтихар этиледжек арслан юрекли йигит экен.
Онынъ шанлы хатнреси сизге теселля берсин, яныгъынъызны енгиллештирсин.

Халкъларымызнынъ азатлыгъы огърунда къанлы чарпышмаларда эляк олгъан къараманларгъа эбедин хатирелер олсун!».

Залдакнлер аякъкъа турыл, башларыны эгдилер.
Тыичлыкъ бир къач сание девам этти.
Николай Васильевич:

— Отурынъыз!— дедТ* ве назарыны залгъа ташлады.
О, фахрий къаравулдаки Махрамкул аканы ялынъыз шимди чакълады.
Къарт, ап-акъ сачлы, балавуз киби сары бенъизли башыны юкъары тикерек, бирден-бир эвлядыныиъ къараманлыгъына гъурурланып, посттаки бекчилер киби къадалып турмакъта эди.
Николай Васильевич нуткъыиы эстен чыкъарып, онъа бакъып къалды.
«Инсан таштан серт, гульден назик экен!» деп тюшюндн.

Залдакилер докладчынынъ сусып къалгъаныны эслеп, козьлерини о бакъкъан тарафкъа тиктилер.
Кимдир:

— Ана, Махрамкул ака да кельген!—деб ташлады.

Топлангъанлар бирден ерлеринден атылып турдылар.
Гурьдели эль чырпмалары янъпьырады.
Давуш эп кучьлешти.
Аякъкъа котерильген бутюн зал къараманнынъ бабасыны алгъышлады.
