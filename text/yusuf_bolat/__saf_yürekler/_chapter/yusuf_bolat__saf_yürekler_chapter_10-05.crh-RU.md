### 5

Сервер азбаргъа чыкъаджакъ олып аякъкъа турганда, онынъ козьлернне сюзанеге асылгъан алтын ялдызлы рамкадаки сурет илишти.
Эльбет, бу ресимни олар 1941 сенеси, Мелитополь Гидромелиоратив техникумыны битирген куню чыкъарткъан эдилер.
О вакъыт Сервер бу фотоны алып ешитиремеди, чюнки фотографкъа бармаларынынъ учюнджи куню совет ордусына чагъырылды.

О, козьлерини фотогъа къадап, омюрининъ энъ бахытлы кунюни хатырлады: техникумдан шеадетнаме алып, автобуснен койлерине кеткенлери, бутюн ёл бою илерндеки сеадетли ве месуд омюрлери акъкъында къулакълашкъанлары, келеджектеки омюрлери оларгъа ялынъыз бахт, къуванч ве иджадий эмек куньлеринден ибарет оларакъ корюльгени,— джанлы левха киби козьлери огюнден келип кечтилер.
Олар дёрт йыл девамында бир мектепте, бир сыныфта ве бир раледе отурып, окъусалар да, мектепни битирип койлерине къайткъанда озьлерини узун муддетли асретликтен сонъ къавушкъан ашыкълар киби не эттилер, бири-бирининъ юзюне бакъа-бакъа тоямадылар.
Сервер, тылсымлангъан бир адам киби, козьлерини фотодан алмадан бакъып турды.
Фотогъа бакътыкъча, онынъ афызасында Айшенен достлыкъларынынъ эп янъы саифелери ачылды, узакъ кечмишнинъ бу хатирелери мына шимди, бу дакъикъада, онынъ козьлери алдында гъайры баштан текрарлангъан киби олды.
Дивардаки фото джансыз бир эшья дегиль де, гуя Айшенинъ озю оларакъ корюльди.
Фото чокъ вакъытлар джебте ташылгъанындан, баягъы орьселенген ве ипрангъан юзлери зиян корьмссе де, эр экисининъ кокюсинден ашагъы къысымлары насылдыр бир тамгъанен орьтюльген.

Сервер фотоны элине алып, пенджере ярыгъына кестирип бакьты.
«Къап!—деген фикир онынъ бутюн барлыгъыны титретти.
— Инанам, дживаным, дженкнинъ энъ агъыр куньлери биле сен мени юрегинъде сакъладынъ,— деп тюшюнди о,— уджюм вакътында да, уджюмден сонъки раатлыкъ саатлеринде де, хирургнынъ пычагъы астында джан алып бергенде де достлыгъымызны эстен чыкъармадынъ, умюдинъни кесмединъ.
Мен де шай, Айшечигим, асырлар олып корюльген бу асретлик йылларыида сени юрегимде ташыдым янымда олмасанъ да, сенден бир дакъикъа биле айрылмадым».

Сервернинъ элиндеки фото сесленген киби олды.
Эшитилир эшитильмез тыныкъ бир давушнен:
«Сервер!» деди.
Давуш текрарланды:
«Сервер, сенсииъми?».

Сервер сескенип бирден кери бурулды ве босагъада къатып къалгъан Айшенен юз-юзге расткелишти.
Айшенинъ чересини аджиз бир тебессюм къаплагъан: о, къуванчындан, эм агъламагъа, эм де кульмеге азыр эди.

— Айше!—деп къычырды Сервер ве эллерини онынъ белине сарып, озюне чекти, сачларындан опьти.
— Айшечигим!—деп текрарлады.
— Даа бир шейлер айтаджакъ олды, лякин бу корюшюв вакътында айтмакъ ичюн йылларнен текрарлап кельген сёзлери бирден ёкъалып кеттилер, фикири дарма-дагъын олды.

Айше де индемеди.
Башыны Сервернинъ кокюсине даяп, даима онынънен бирге олмакъ, бир тенде, бир юректе омюр тапмакъ истегине берильди.
Тынып турмакъны, сеадетни сукюнетте сезмекни, бутюн барлыгъынен къуванч кейфине берильмекни, нешэленмекни,— озъ дуйгъуларыны сёзнен ифаде этмектен» устюн корьди.

— Айше, башынъны котер, мен сенинъ юзюнъе, козьлеринъе асрет къалдым...

Айше абдырады.
Шырныкълы байгъынлыгъы теляшкъа айланды.
Чокътан берли мийини кемирген фикирлер гъайрыдан шубелерини къозгъады.
«Сервер мени эски Айше беллейдир,— деп элесленди.
— О, дженктен эвельки Айшени, чырайы баарь гуллери киби ачкъан, бетинде ич бир тюрлю мин ве леке олмагъан Айшени корьмеге кельгендир.
Мени, аля бугунь орьселенмеген, сымасыны джоймагъан, шенъ ве шаян бир къыз зан этедир.
Аджеба юзюмни корьсе, чолакълыгъымны эслесе, не айтыр?
Севгисине пешман олмазмы!?
Энди не япмалы?
Корюпповимизни дёрт козьнеи арзляп тургъан вакъытларымда бу дакъикъаларны не ичюн ойланмадым?
Къачайыммы?
Я сонъ..
— Екъ, о мени мына шимди, бу дакъикъада, бу ерде корьмек керек.
Мен онынъ дуйгъуларыны козьлеринден сезерим, давушындан, лафларындан анъларым».

Айше башыны Сервернинъ кокюсинден алып, бир адым кери чекильди ве яшлы козьлерини севимлисине котерди.
Олар бири-бирине бакъып къалдылар.
Айше Серверге эвелькинден де гузель, нарын, ве муляйим олып корюльди.
Айшенинъ юзюндеки мор лекелер дерсинъ бу гузелликни айдынлатмакъ ичюн къойылгъанлар.

— Айше, сен тыпкъы меним беклегеним киби экенсинъ!— деди Сервер ве юрек джошкъунлыгъынен кульди.
— Арадан айлар, йыллар келип кечтикче, сен де меннм тасавурымда осе, буюй ве девранлыкъ чагъынъа кире эдинъ.Валлаи, зерре къадар янъылмагъаным; хаялым, улу рессамлар киби, тасавурымда тыпкъы ееиииъ озют.ии яраткъан.
— Сервер бу сёзлерни айтаракъ текрар Айшени къучакълады, онынъ башыны багъырына басты, сачларыны сыйпады.
— Анъладынъмы, Айшечигим, бугуньден сонъ олюм бар, лякин айрылыкъ ёкътыр!

Къапы ачылып ичери чал сачлы, бюрюшнк бетли бир узбек къадынынен, айны шу яшларда, лякин сагълам ве кесментик бир узбек киши кирдилер.
Айше оларгъа айланды.
Буюк бир итирам ве урьметнен:

— Мына меним агъам бу йигиттир,— деди.
— Таныш олунъыз!
Мен къызынъыз эдим, агъам да огълунъыз олур.
Къартлар, тувгъан огъулларыны расткетирген ана-бабалар киби къуванды ве эйджанландылар.
Экиси де айны бир сёзлернен Сервернинъ ал-хатрини сорадылар.
Сонъ, яшларны бир озьлерини къалдырып, азбаргъа къайтып чыкътылар.

Айше орта одадан курсю кетирди.
Олар къаршы-къаршыгъа кечип отурдылар.
Сервер:

— Мен «агъа» олдыммы?— деп кулюмсиреди ве Айшенинъ екяне элини авучында сыкъты.

— Не япайым, башкъа чарем ёкъ эди,— деди Айше.
—Шимдилик «агъам» олып къал, оягъыны тюшюнир-ташыпырмыз,арадан йыллар келип кечти, сен де деништинъ,мен де эвельки Айше дегилим,—»

— Айше?!

— Ашыкъма, Сервер, энъ муими сагъ-селямет танышмакъ эди.
Шукурлер олсун, тапыштыкъ.
Умют этем ки, эндиден сонъ къайда олмайыкъ, бири-биримизни джоймамыз.
Бираз сабыр этейик, эски достлыкъны тазертейик,севгимизни бир даа денъеп бакъайыкъ.

Сервернинъ нешэли бетине къара булут къонды.

— Айше, дёрт йыл сюрген сынав, асретлик егмедими?— деди о кедерли бир давушнен.
 — Анъла, меним ичюн сен эм ана, эм къардаш ве эм де-..— Сервернинъ сёзюнинъ девамы агъызында къалды.
— Меним ичюн тек бир сен къалдынъ.
Сенсиз яшап оламайджагъым...
Мен сени бизге, Къайаркъташкъа чагъырмакъ истейим.
Меним киби сен де окъувынъны заочно девам этерсинъ.
Авеслигинъ олса иш де тапылыр.
Къайракъташта мектепте чалышырсынъ.
Мен бугуньки корюшювимизни асретликнинъ ниаетидир, деп зан эткен эдим.

Айше, Сервернинъ бу сёзлери къызгъынлыкънен айтылгъан бир шейдир санып, лакъырдыны башкъа мевзугъа чевирмеге тырышты:

— Бизим къартлар сени озь эвлеринде къалдырмакъ истейлер,— деди.
— Мен Ташкентке келип тюшкенимден берли оларнынъ эвлеринде отурам,пек алидженаплар.
Сенинъ сагъ-селямет олгъанынъ акъкъында Москвадан хабер алгъан сонъ, олар да ана кельди — мына кельди деп, сени беклеп турдылар.
Бабалыгъым сайылгъан Мавлян ака озю ишлеген токъумаджылыкъ комбинатындан, огълума деп, санъа насылдыр бир иш тапкъан.

— Балалары ёкъмы?

— Дженкнинъ башында огъулларындан учю де ордугъа алынгъан.
Джебеде эляк олгъанлары акъкъында экисинден къара кягъыт кельди, учюнджиси бельгисиз гъайып.
Сервер, эгер чаренъ ве истегинъ олса, бу инсанпервер къартларны ынджытма, мында къал, юреклерине теселля ол.
Балабан шеэрде санъа да иш тапылыр.

— Джан къурбан Айшечигим, къалыр эдим, амма мен нефтьчиликке урундым, нефтьчилик зенаатыны огренмек къарарына кельдим.
Омюримни бу ишке багъышламакъ истейим.
Геология институтына кирдим, къысмет олса геолог оладжам.
Мен, бирликте Къайракъташта яшармыз, деп умют эте эдим.

«Кене шу меселени къозгъады,— деп Айше джанюректен къуванды.
— Севе!
Керчектен севе!
Азизим, Серверим, догъру айтасынъ: олюм бар, айрылыкъ ёкъ!
Юреклеримиз де кунеш киби озь ёлундан дёнмегенлер.
Бир джан, бир тен экенмиз...
Шай да шай амма, Сервернинъ бу дакъикъадаки севги къызгъынлыгьы онынъ дженктен эвельки дуйгъуларынынъ серпинтиси дегильми экен?
Бельки бу тесурат онынъ козьлерине перде чеккендир, къусурларымпы ондан гезлегендир?
Онынъ шимдики джошкъунлыгъы яваш-яваш сёнип къалмазмы?..
Ашыкъмакъ керекмей, якъасына асылын къалмайым.
Сабыр этейим, Сервернинъ эйджанланувы кечсин, бир къач кере Ташкентке келип-кетсин, озь юрегине бир даа сыпап бакъсын.
О, чагъына кельген мазаллы ве эр ким тарафындан бегениледжек дюльбер бир яштыр.
Сонъундан пешман ола билир.
Орталыкъта дюльберлер азмы?
Я Нияр?
Гуль киби бир къыз!
Бельки Сервер онынъ севгисини манъа берген сёзю ичюн ред эткендир?
Демек юрегининъ истегинен дегиль де, виджданынынъ талабынен иш тутты?
Мени Нияр киби яп-яш бир дюльбер къызнен къияс этмек мумкюнми?
Екъ, эвельки достлыкъ эсабына Сервернинъ башына беля олмакъ истемейим.
Агъыр олса да, бираз даа сабыр этейим, севгисининъ садыкълыгъына къанайым, эмин олайым...».

Бир къач сание сюрген сукюнеттен сонъ:

— Сервер, чокъы кетти, азы къалды,— деди Айше,— аджеле ишке шайтан къарышыр дегенлер, бу меселени бираз кериге къалдырайыкъ.
Эмин ол, мен сени эвелькисинден зияде севем, лякин...

— Етти, Айше,— деди Сервер къуванчнен,— мен сенинъ агъызынъдан мына бу сёзни эшитмек истей эдим.
Яхшы, мен разым, лякин шу шартнен ки, «сынав» азабы чокъкъа сюрьмесин.
Насыл, келиштикми?

— Келиштик!—деди Айше кулюмсиреп.

Сервер чемоданыны ачты ве онынъ ичинден къалын бир дефтер чыкъарды.

— Бу дефтердекилер дженктен сонъ язылгъан, лякин йиберильмей къалгъан мектюплердир,— деди о дефтерни Айшенинъ элине туттырды.
— Дефтерде къаладжакъларыны бильсем де, санъа мектюп язмакъ юрегиме теселля бере эди.
Яза бердим...
Заметлерим зан кетмесин, бош вакъытларыньда окъурсынъ.
Бираз кечектилер, энди оларгъа джевап язмасанъ да джаным агъырмаз,— деп кульди.
Бундан сонъ о полдаки бокъчаны алып тююмнни чезди ве ювулып йылым-йылым йылтыратылгъан гугюмни, мукъаддес бир эшья киби котерип, стол устюне къойды.
— Сенинъ изинъе тюшмеге мына бу савут себеп олды.
Сёйле, Айше, бу гугюмни къайдан алдынъ?

Айше топлангъан козьлерини Серверден яшырып, башыны тёбен алды.
О, Сервериен корюшювлерининъ биринджи дакъикъаларындан башлап, мына бу къоркъунч суальни теляшнен беклеп турды.

— Сервер ,бу лакъырдыны бельки башкъа бир вакъыткъа къалдырырмыз?

— Сёйле, Айше, мен эр сой хаберни эшитмеге азырым.
Тувгъанларым башына кельген фелякетни бундан учь кунь эвелиси анъладым.
Манъа мусафирликке Володя кельди.

— Мен, 1943 сенеси Мелитополь якьынларында тесадуфен Исмаилнен расткелиштим.

— Исмаил?!— Сервер еринден атылып турды.
— Демек къыркъ учьте о сагъ эди, ойлеми?

— Эльбет, о сагъ эди,— деди Айше.
— Дженюбий Украина фронтунынъ мото-пехота къысымында эди.
Якъылгъан кой ичинден аскерлеримизиен кечеяткъанда, Исмаил мына бу савутны тапып алгъан.
Биз чокъ лаф эттып етиштиремедик, чюнки ор къапысына кетмекте олгъан къысымлары энди баягъы узакълашкъан эди.
Исмаил ашыкъты.
Гугюмни манъа берип:
«Айше апа, чаресини тапсанъыз, бу савутны гъайып этменыз,— деди,— керексиз бир шей олса да, аилемизден къалгъан екяне тюстир.
Хатра оларакъ сакъламакъ истейим.
Биз уджюмге кетемиз, сагъ къалып дженктен сонъ корюшсек, алырым».
Мен Исмаилнынъ эманети ве сенинъ балалыкъ хатренъ олгъан бу савутны тап мында алып кельдим.

— Айше, Володянынъ айткъанына коре, о вакъыт Исмаилны тири де, олю де тапмагъанлар...

— Билем, тапамадылар.
Мен де сонъундан анъладым.
Шу геджеси Исмаил яралы бир алда мезардан чыкъып, якъын койлерден бирине барып еткен.
Онда оны бир украин къарты озь эвинде гизлеген.
Яралары бираз сагъылгъан сонъ, фронтны кечип, бизим аскерлерге къошулгъан.

— Айше, шу корюшювден сонъ Исмаил акъкъында ич бир шей эшитмединъми?
О сагъмы?

— Хайыр, ич бир шей эшитмедим.
Мен, сагълыгьым ярамай олгъанындан, 1943 сенесннинъ декабрь айында Орта Асиягъа келип тюштим.
Баягъы вакъыт Андижанда олдым.
Ниярнен иште о вакъыт таныш олгъан эдим...

Айше бир шейлер даа айтаджакъ олса да, къаны аралыгъындан бакъкъан Шанат ана оны ишмарнен кендисине чагъырып, къулагъына пышылдады.

— Яхшы, мына шимди барырмыз,— деди Айше ве кене Серверге айланды.
— Мавлян ака сенинъ дженктен сагъ-селямет кельгенинъ шерефине къой сойгъан, мусафир чагъыргъан.
Азбаргъа чыкъайыкъ.
Вакъыт бар, даа сёйлешир-дертлеширмиз...

Олар энди акъшам серинлиги тюшкен азбаргъа чыкътылар.
Электрик лампаларынен айдынлатылгъан юзюм сергилери тюбюнде 'Хервернн йигирмиге якъын яш-явкъа сарып алды.
Озьлюгинден багъланып кеткен лакьырдынынъ энъ къызгъын вакътында азбар къапы ачылып, босагъада кунеш киби парылдагъан тёгерек бетли, тёгерек шляпалы, тос-томалакъ Зухра пейда олды.
Къапы алдындан Серверге ве яшларгъа къарады, гонъюль джошкъунлыгъынен джылмайын кульди ве бойле бир корюнювден сонъ еринден кочип, папидан ялдап яшларгъа догърулды.

— Омюринъиз мына бу гуллер киби ярашыкъ олсун!—деб Сервернинъ элине бир топ къырмызы гуль туттырды.
— Машалланъ бар йигит: бир бакътым — бегендим, эки бакътым пейледим!—деп къаскъылдады.
Сонъ, козьлерини Серверден алып, акъ орьтюли узун столдаки къавалты емеклерине, табакъ-табакъ емишлерге, чешит бичимдеки шишелерге бакъты.
Сонъ, кебаб ве дамланмакъта олгъан пилавнынъ мадде къозгъаныджы къокъусы кельген тарафкъа айланды.
— Мавлян ака!—деп къычырды.
— Мехманларгъа софрагъа буюрынъыз демеге вакъыт олмадымы?

Зердали тереклер тюбюнден чыкъкъан Мавлян ака:

— Хош кельдинъиз мусафирлер!— деп, олардан эр бирининъ элины сыкъты.
— Къана, софрагъа буюрынъыз!

Мусафирлер столлар башына кечтилер.
Зухра Сервернен Айшени къолтукълап, софра башында оларнынъ ортасында отурды.

— Зухра ханым,— деди Сервер незакетнен,— сиз Крыловнынъ «Квартетини» унутсанъыз керек гъалиба.
Ондаки музыкантлар мына бойле отургъанлар,— деп, Айшенинъ янашасына кечти.

Зухра озюни сыкъмады.

Къардашынъны сап.ыпгъандырсынъ да,— деди ве айны шераметликнен аякъчылыкъкъа урунды: къаделерге шарап тёкти, Айшенинъ огюнден узашып Сервериииъ тарелкасына закуска къойды вс элини котерин:— Эй, джоралар, яваш олунъыз!
деп къымырды.
— Къаделерни котермезден эвель Мавлян ака эки агъыз сёз айтаджакъ.

Мавлян ака ич бир тюрлю сёзге азырланмагъан эди, лякин Зухранынъ орта ерден айтып ташлагъан теклифи оны аякъкъа турмагъа меджбур этти.

— Огъулларым!— деп башлады о.
— Бу софранынъ башында учь ер бош къалды.
Бу эвнинъ сизлернен отурып эгленеджек учь йигити аранъызда ёкътыр.
Олар гурь омюр кечиреджек чагъларында, омюрлерининъ бааринде, дюньяларынен сагълыкълаштылар.
Лякин дженктен сонъ матем туткъан тек бу эвми?
Шимди бинълерненъ, он бинълернен ана бабалар ватан огърунда къурбан кеткен эвлятлары ичюн, эвлятлар исе фида олгъан ана-абаблары ве тувгъанлары ичюн аизар чекелер.
Яраланмагъан, тельчеленмеген, кюймеген юрек къалдымы я?
Не дейим, къанлы дженклер ёкъ олып кетсин де, бир даа къайтып кельмеге ёл тапмасынлар.

Яшайыш, огъулларым, токътатылмаз бир арскет экен.
Къурбан кеткенлернинъ ерине янъылары осип етмекте.
Мен мына сизлерге бакъа да, чын юректен къуванам: осинъиз, эвлятларым, яш джанларыны ватанымызнынъ азатлыгъы ичюн фида эткен агъаларынъызнынъ ляйыкъ къардашлары олунъыз!

Бу софра башында узбеги де, русы да, таджиги де, татары да бар.
Сиз акъшам емеги ичюн софра башына топлангъан бир ана-бабанынъ эвлятларыны анъдырасынъыз.
Сиз, чешит ренктеки гуллерден топлангъан аджайип бир гульдестеге ошайсынъыз.
Иште, даима бойле муаббет олунъыз.
Омюрнинъ зевкъы да, ватанымызнынъ къудрети де мына бу достлыкътадыр.

Мен, бу софра башында учь ер бош къалды, деген эдим.
Лякин эвим бошамады, оджагъым сёнмеди.
Эляк олгъан огъулларым ерине худай манъа Айше адлы етишкен бир къыз багъышлады.
О, тувгьан балам киби, эвиме ве юрегиме кирди.
Шукюрлер олсун, къызым бар,лякин нефис деген шей резина киби тартыла бере экен.
къызым бар, эндн хавлимде бнр огъул да тапылса экен, деп юре эдим.
Бугунь худай манъа огъул да йиберди: Сервер адлы йигит босагъамдан атлап, эвиме кирди.
Чекинме, огълум, бугуньден отеде бизлерни янъыдан тапылгъан ананъ ве бабанъ деп биль, бу эвни озь эвинъ сай.
О, элиндеки къадесини котерип:
— Къана, йигитлер, алынъыз!—деди.
Сервернен къаде токъушты.
Сонъ ичейимм, ёкъмы дер киби, шарапкъа бакъты.
— Хош сефагъа кельдинъ, огълум!— деп къадесини авдарды.

Биринджи къадеден сонъ экинджиси, учюнджиси теклиф олунды.
Зияфетке чагъырылгъанлардан эр бири Серверге урьметини бильдирмеге ашыкъты.
Къаделер тюпленген сайын яшларнынъ гурультиси де артты.
Аз бир вакъыт ичинде йырланмагъан йыр, айтылмагъан шакъа къалмады.
Къайдандыр аккордеон алып кельдилер.
Шарапнынъ тесиринден томбул янакълары чукюндир киби къызаргъан Зухра, гемилердай чайкъалып, ортагъа тюшти, чалынгъан авалардан ич бирини къачырмады — ойнады.
Башкъалары да артта къалмадылар.
Мавлян аканынъ азбары, дженк башлагъандан сонъ биринджи кере, къызгъын оюн мейданина чевирильди.

Сервер Айшенен вальс ойнаяракъ:

— Не къадар аджайип халкъымыз бар!— деп къуванды.
— Мен бугунъ акъшам озюмни керчектен де тувгъанларым арасында ис этем.
Бакъ, Айше бир акъшамда мен не къадар янъы дост къазандым!

Айше авучында Сервернинъ элини сыкъты.

— Бугунъ акъшам сенинъ «къазанчынъ» ялынъыз бунынънен битмеди,— деди о.
— Бизим къартлар сени эвлятлыкъкъа къабул эттилер.
Оларнынъ тувгъанлыкъ дуйгъуларыны ред этме.
Сырасы тюшкенде оларгъа ана ве баба де, олар бу сёзге мухтаджлар.
Сен мени анълайсынъмы, Сервер?

— Анълайым, Айше, чокъ яхшы анълайым.
Инсан сувсыз ве авасыз яшап олмагъаны киби, оларнынъ бошап къалгъан юреклери де эвлят къуванчына мухтадж.
Бу алидженап къартлар, озьлерининъ юрек яраларыны бизге беслеген севгилеринен сёндюрмек истейлер.
Я биз озюмиз?
Ётишкен яшлар олсакъ да, кене ана-баба охшавына ве сёзюне мухтадж дегильмизми?

— Догъру, Сервер, бу къартлар бизге, биз де оларгъа мухтаджмыз,— деди Айше.
Онынъ юзюни муляйим бир тебессюм къаплады.

Дженк йыллары Айше Сервернинъ козьлери алдында даима мына бу денъишмез ве озюне мефтун этиджи тебессюминен пейда ола эди.
Шимди, беш йыллыкъ асретликтен сонъ, севимлисининъ юзюнде айны шу тебессюмни корьди.

Мусафирлер, къонакъбайлар тарафындан теклиф олунгъан чайны ичкен сонъ, Сервернен сагълыкълашып, сюрюнен азбар къапыгъа догърулдылар.
Зухра эсалет артта къалды.
Айшени къучакълады ве оны зердали тереги тюбюне чекип, яваштан къулагъына фысылдады:

— Айшеджан, сенинънен сырдашмакъ истеиим,— деди ве козьлерини сюзип, ерге эгди.
— Мен Серверге ашыкъ олдым.
Валлаи, керчегини айтам.
Бир корьмекнен йигит севильмез дегенлер амма, бугунь агъанъны корьгенимнен юрегим къафесинден учып кеттн.
Бойле шей менде олмай тургъан эди.
Екъса меним де бахт йылдызым догъдымы?..
Агъанъ менимнен меракъланмадымы?

Айше кулип йибермемек ичюн дудакъларыны къысты.
Зухра исе онынъ индемезлигини озь алейине къабул этип, джан агъырысынен:

— Мени агъанъа ляйыкъ корьмейсинъми?—деп оикеленди.
— Кимден эксиклигим бар?
Къоркъма, зорнен бойнуна сарылмам.
Бегенсе — тешеккюр, бегенмесе—худайгъа шукюр.
Шусы беля ки, агъанъ юрегиме окъ олып санчылды, энди оны ондан насыл чыкъарайым?...
Сен, достчыгъым, агъыз арап, Сервернинъ фикирини бильмеге тырыш: бегенеми — ёкъмы?
Сырасыны тюшюрип, мени бираз макътасанъ да зияны олмаз.
Балландыра бер...

Айше Сервернинъ ким олгъаны акъкъында сырыны Зухрагъа да ачмагъан эди, шунынъ ичюн шимди пек къолайсыз бир вазиетте къалып:

— Онынъ гъалиба нышанлысы бар экен...— деп, меселенинъ огюни алмагъа ынтылды.

— Бизге кельгенде эр вакъыт танъ ата: я эвли, я нышанлы, я да биревине сёз берген,—деп Зухра чырайыны сытты.
—Бу къызлар йигит авына танъда чыкъала;— гъалиба.
Екъ, нышан-мышан танымайым, Серверге айт ярын киногъа учь билет аладжам.
Акъшамгъа таба мени бекленъиз, ишден сонъ догъру сизге келирим...

Зухра джевап беклемеден, азбар къапыдан чыкъып кетти.
Айше исе онынъ артындан ойланып-шашып къалды.
«Къабаат озюмде,— деп мугъайды о.
— «Гизли нышан» не вакъытгъадже гизлене билир?
Башкъа чаре де ёкъ.
Севимлимдир десем, яланым чыкъаджакъ, айыплы оладжам, «агъам» олып къалса, куньдешлер пейда оладжакъ...»

Сервернен сёйлешмекте олгъан Мавлян аканынъ давушы Айшенинъ тюшюнджелерини больди:

— Къызым, Серверге тёшекни сет устюне тёшерсииъ, серин авада ятсын.

Кьартлар эвге кирдилер.
Айше ёргъан-ястыкъ чыкъарып, сетке тёшеди ве озю де Сервериинъ янына отурды.

— Айше, озюнъ акъкъынъда бир шейлер айтчы,— деди Ссрвер.

Гедже серинлиги эп кескинлешмекте эди.
Айше жакетининъ якъасыны тюймелеп, Серверге джылышты.

— ёкъ, сеи айт, давушынъны сагъындым,— деди де, башыиы онынъ кокюсине янтайтты.
