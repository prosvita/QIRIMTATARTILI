### 3

Яшлар тыныш алмадан къызгъынлыкънен чалыштылар, энди сонъки метрлери буравланмакъта олгъай чокъ мешакъатлы бу къуюиынъ астына тюшмеге ашыкътылар.

Ротор башындаки уста, приборларгъа бакъып алгъан сонъ, элини котерди де:

— Стоп!— деп багъырды.
— Бурав еди юз элли метр теренликке тюшти!

Борис рычагны кендисине чекти.
Вызнен айлангъан роторнынъ арекети яваш-яваш сакинлешип, бир къач саниеден токътап къалды.

Яшлар устанынъ этрафына топланып, эйджанлы козьлерини онъа тиктилер, бир къач айлыкъ эмеклерининъ нетиджеси акъкъында онынъ фикирини бильмек истедилер.
Лякин уста бу акъта лакъырдыдан къачынып:

— Къуюнынь ичини балчыкъ шингенлигинен ювып, оны каротажгъа азырланъыз,— деди.
— Мен барып бир чырым этейим.
Керек олсам уянтырсынъыз, культбудкада олурым...

Промкин тапчан устюне -узанып, козьлерини юмды.
Лякин юкъугъа кетейим дегенде, онынъ тынчлыкъ бильмез тасаввурында кене шу процесси джанланды:
Иште, дёрт бир тарафкъа бакъып чапкъалап юрген Адиль, багъыра-чагъыра, насылдыр бир эмирлер бере; Борис, трубаларны бири-биринден айыра ве юкъарыгъа бакъып, Сейтабланен шакъалаша...
Энди бу тюшюнджелерден къуртулдым дегенде, онынъ акъылына тюневин саба эвде олып кечкен вакъиа кельди.
Бу вакъиа мунасебетинен аиле омюрлериндеки дигер уйгъунсызлыкъларны хатырлады.

Уста юкълап оламады.
«Мийи ве бедени даа зияде ёрулгъан ве эзгеленген бир алда, еринден турып, къапыдан чыкъты.
Баягъы вакъыт арчалыкъта доланып юрди.
Лякин Галина Ивановнанен багълы олгъан кедерли тюшюнджелери онъа мында да аман бермедилер.

Уста яшларнынъ янына къайтып кельди.

— Андрей Палыч, козюнънзни юм да, бахтынъызны денъенъиз,— деди шадлыкънен Адиль,— сонъки трубаны чыкъарамыз!

Промкин бу къуюдан чокътан умюдини кессе де, яшларнынъ иш къызгъынлыгъыны сувутмамакъ ичюн, бу акъта индемей кельди.
Шимди де бир шей айтмады.
«Итимал денъиз янар» дегенлер, деп тюшюнди.

Ниает, къуюнынъ агъызында сары балчыкънен аялангъан бурав корюльди.
Уста онынъ тишлери арасындаки балчыкъ томарчыкъларыны банкагъа толдурып, Адильге узатты.
— Лабораториягъа!

Тамам бу арада юкъарыдан Сервернинъ давушы янъгъырады:

— Каротажниклер келе!

Бу вакъыткъадже иш нетиджеси акъкъында индемей тургъан Промкин, яшларнынъ суаль бериджи козьлерине бакъаракъ:

— Къую акъкъында сонъки сёзни каротажниклер айтыр,— деди.
— Мен бу къуюдан нефть беклемейим...

Машиналар къую огюне келип токъталдылар.
Огдеки машинадан-виллистен директор, партбюро секретары, геолог ве инженер тюштилер.
Брезентнен орьтюли экинджи машина каротажниклернинъки эди.
Онынъ бортындан тюшюрильген кабельни къуюгъа суйреклеп кетирдилер.
Шофер моторны кочюрди.
Онынъ кучюнен арекетке кельген макъара, чарх киби айланып, эп чезильмекте олгъан къара кабель къуюнынъ ичине саркъты.
Макъарадаки кабель ярыгъа кельгенде, бирден арекет токъталып, приборнынъ устюндеки ракъам «750»-ни косьтерди.
Геолог каротаж приборларыны дикъкъатнен козеткен сонъ, директоргъа чевирилерек:

— Къую бош...— деди.

Яшларынъ башлары ерге саркъты.
Директор исе гъамлы бир давушнен геологдан сорады:

— Бу къуюда бурав ишлерини кене де девам эттирмеге аджет бармы?

Кунь эвельден эльде этильген малюматларгъа ышангъан геолог, бу ерлерде нефть барлыгъына шубе биле этмеген эди.
Лякин шимди, техникий нарядкъа мувафыкъ бурав энъ ахырки къатламны тешкен сонъ да нефть ве я да газ аляметлеринннъ корюльмемеси оны айретте къалдырды.
Шунынъ ичюн де директорнынъ суалине бирден джевап тапамады.

— Худжур шей...— деди о.
— Ола билир, козьде тутулгъан ер асты къатламларындан бираз кенаргъа чыкъкъандырмыз.
Бу ерден алынгъан пробалар эвельден буравлангъан кьуюлардакине нч де бенъземей.

Директор суалини текрарлады:

— Фикиринъизни ачыкъ айтынъыз: бу къуюда бурав ишлерини девам эттирмеге аджет бармы?

— Эльбет де бар.
Бугунь алынгъан пробанынъ анализи ич бир тюрлю мусбет нетидже бермесе биле, бурав ишлерини девам эттирмек керекмиз.
Биз, бунынъ саесинде, ер асты структурасы акъкъындаки малюматларымызны мукеммеллештирирмиз.

Адиль чырайыны сытты:

— Амма да ишке тюштик, эй!
Бугуньгедже къуюны нефть тапмакъ ичюн къаза эдик, эндиден сонъ исе бош олгъаныны биле-биле къазаджакъмыз.
Айтмагъа келеми, зевкълы иш...

— Геолог аркъадаш, хазине ышандыргъан еринъизде бош къошкъулакъкъа расткельдик,— деп Борис къошулды.
— Бу онъмаз къуюны теше береек, бильменим, даа нелерге расткелирмиз...
Биз «файдасыз эмек» артелининъ азалары дегильмиз, бизге башкъа бир иш тапынъыз.

Яшлар хошнутсызлыкънен чувулдаштылар:

— Башкъа къуюгъа алмаштырынъыз!

— Бош-бошына эмек сарф этмек истемеймиз!..

Къуюдаки онъайтсызлыкъ бу яш шефтьчилернинъ иш авеслигини сёндиреджеги, оларда первасызлыкъ ве кевшеклик догъураджагъы шубесиз бир шей олгъанындан, Сабир Мухамедович меселенинъ огюни алмагъа тырышты:

— Буравлангъан эр бир къуюдан нефть чагълар беллединъизми?
Шу кечкен бир йыл ичинде бош къуюларгъа расткелинмедими?
 О, этрафындаки ишчилерге бакъып алды.
— Эгер биз нефть ятакъларынынъ булунгъан черлерини озюмизнинъ беш пармагъымыз киби бильсе эдик, бу кешфият къуюларыны буравламагъа да аджет къалмаз эди.
Догърудан догъру юзлернен къую буравлар да, нефтьни трубаларнен резервуарларгъа акъызыр эдик.
Екъ, достларым, таш-топракъ къатламлары бу зенгинликлерни бизден гизлеп туталар.
Оларны къан-тер тёкип араштырмакъ ве тапмакъ керек ола.
Табиат бу зенгинликлерни къолайлыкънен бере къоймай, инсанны чекиштире, орселей, алдай, кимерде бир муваффакъиетсизликке огърата.
 Ирадесиз, чыдамсыз ве принципсиз адамлар бу иште муваффакъиет къазанамайлар.
Мында себатлы, къатты табиатлы ве челик ирадели инат адамлар керек.
Ишлери онъ кельгенде кульген, къувангъан, онъайтсызлыкъкъа огърагъанда кевшеп къалгъан, бурунларыны салындыргъан адамлардан нефтьчи чыкъмай.
Сабир Мухаммедович Адильге ве онъа ясланып тургъан Бориске бакъты.
Олар бу опкели бакъышкъа чыдаялмайып, козьлерини тёбен алдылар.
Директор девам этти:

— Бу ерлерде нефть барлыгъына эминлик асыл этмек ичюн шимдилик бирденбир чаре кешфинт къуюлары къазувдыр.
Эльбет де.
биз келиши гузель эр ердс къазыкъ къадап.
къазупны бу ерден башлайыкъмы экен, деп фал бакъмаймыз.
Бу иште геологларымыз тарафындан кунь эвельден эльде этильген малюматларгъа базаиамыз.
Олар бу орталыкъларны адым-адым тешкерип, онынъ геологик картас1>1ны тертип эттилер, нефть барлыгъы зан этильген эр бир участка шурфлар, канавалар къазув вастасынен.
геохимик ве геофизик тешкерювлер ёлунен тафснлятлы сурстте огренильди.
Инсаи козюнден гизли олгъан ер асты къатламларынынъ къурулышыны, структурасыны огренмек ичюн бир къач къую буравланды.
Бу малюматларгъа эсасланаракъ, контурлаш къуюларыны, яни нсфть ве газ барлыгъы аз-чокъ белли олгъан мейданлыкънынъ сынъырларыны тайинлев къуюларыны къаза башладыкъ.
Бу иш эсасында айры муваффакъиетсизликлер олувы итимал бир шейдир.
Онъа бакъмадан, бу ишни баарьгедже девам эттиреджекмиз.
Бундан сонъ исе онларнен эксплуатацпя къуюлары къазып, ватанымызнынъ нефть анбарына озь иссемизни къошаджакъмыз.
Къайракъташ нефти мемлекетимизнинъ умумий нефть балансына киреджек.
Бу, ярынки куннинъ, якъын келеджекиинъ ишидир.
Лякин бу къуванчльг кунни тезлештирмек ичюн гъайретимизге-гъайрет къошып ишлемемиз керек.

Яшлар директорнынъ айткъанларына къансалар да, юреклер'и кульмеди, гъам ве кедерлери язылмады...
