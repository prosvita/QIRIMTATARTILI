### 2

Зияреттен сонъ Махрамкул аканынъ эфкяры да бозулгъан киби олды.
Шенъ-шерамет олып кельген комитет азаларынынъ лакъырды эснасында мугъайсырап къалмалары, индемеден сагълыкълашып кетмелери онынъ башында бири-бирине зыт фикирлернинъ къозгъалмасына себеп олды.
«Янъы эвге разы олмагъаным ичюн джанлары агъырдымы?— деп тюшюнди.
— Шукюрлер олсун, мен эвсиз дегилим, ёл ичинде къалмадым.
Сыгъынмагъа, баш сокъмагъа ювам бар.
Эвсизлерге берсинлер.
Къайракъташта бойлелери аз дегильдир.
Къарт адамгъа эски эв ярашыр.
Мен озь эвиме алышып-къарышып къалгъан бир адамым.
Янъы эвге кочип, озюмни мусафир киби ис этмеге не аджет бар?
Хайыр, мухтадж дегилим, манъа джанлары агъырмасын».

Къарт бу киби делиллернен озюни акъламагъа тырышса да, юреги тынчланмады, яшларнынъ кедерли-кедерли сагълыкълашып кеткенлерининъ билинмез себеби оны акъшамгъадже чекиштирди.
Къаравуллыкъкъа чыкъмагъа даа баягъы вакъыт олса да, къош тюфегини сыртына урып, азбарындан чыкъты.
Идареге эр кунь юрген кестирмесинден кечип дегиль де,— аилели нефтьчилер ичюн къурулгъан эвлерге бир козь ташлайым деп,— нефть резервуарлары тургъан мейдандан айланып кетти.
Шу ердеки джап этегинде тикленеяткъан ве энди беш-он данеси къурулып, устьлерн шифернен ортюли ве оглеринде джам софалары олгъан учь ханели бу эвлер, эгиз балалар киби, тыпкъы бири-бирине бенъзеп эдилер.
Олардан эр бирининъ алдында терек отуртмакъ ве бостан экмек ичюн азбарлыкъ ер къалдырылгъан.
Сабир Мухаммедович онъа, къутучыкълар киби ярашып тургъан бу эвлерден, биринджисини, ёл кенарында къурулгъан мынавы акъ диварлы эвни теклиф эткен эди.
О, директоргъа да ред джевабыны берди.

«Энди приказнен кочюреджек олалар,— деп мемнуниетнен кулюмсиреди.
— Алла сагълыкъларыны берсин, бу земане хадимлери пек худжур инсанлар экенлер: он бинълернен рублеге мал олгъан джаным-джаным эвни, бедавадан-беш ашагъы ал деп зорлайлар.
Даа олмагъанда зорнен де кочюрирлер.
Инсанны адам саймакъ мына не экен!
Языкъ, анадан бираз эрте догъгъаным, къартайдым, ондан башкъа бойле девлет, бойле омюр ичюн такъатымны аяр эдимми?»

О, яваш-яваш идаре алдына келип етти ве тюфегини диваргъа ясландырып, тахта скемлеге отурды.
Тюшюнджелерини кене яшларнынъ куньдюзки зиярети сарып алды.
«Олар мени анъламадылар.
Кибирлигине барып, янъы эвни ред этти, деп ойлансалар керек.
Хайыр, огъулларым, меселе кибирликте дегиль, арткъач локъмагъа козюм ёкъ, анъланъыз буны.
Озь эвимде тынч ве раатым.
Инсангъа кереги де будыр.
Арткъачы зийнеттир.
Манъа зийнет керекмей.
Бойле шейге асла джан агъырмакъ мумкюнми!»

Хаялгъа далгъан Махрамкул ака озюне догъру кельмекте олгъан Айрапетовны эслемей къалды.

— Акъшам шерифлер хайырлы олсун!
— деди о гурь давушынен ве скемлеге чёкти.
— Бир кунь даа кечти.
Иште, шай этип, айлыкътан-айлыкъкъа куньлерни саям.

Махрамкул ака козь къиясындан бу ялпакъ бетли, къартал бурунлы адамнынъ юзюне хошнутсызлыкънен бакъты да:

— Бундан башкъа тюшюндженъ ёкъмы?— деп сорады.

— Олгъанда не файда?
Мындаки инсанларнынъ башлары ялынъыз ишнен ашлангъан:
тюшюнджелери де, лакъырдылары да, япкъанлары да, япаджакълары да эп иш ве иш.
Къадени биле иш планынынъ толдурылмасы эшкъына котерелер.
Дюньядаки джан сыкъыджы адамларнынъ эписи мында топлангъан.

— Я Селим?

— Анавы сютлю агъыз Сержми?
Бозулды, о да иш дердинен хасталанды.
Джарис Зарифе оны амамгъа бухгалтер этип алгъан сонъ, ипнен багълап къойды, онъа адым аттырмай:
«Акъшам къайда эдинъ?
Кимнен корюштинъ?
Айлыгъынъны не яптынъ, ичмединъми?» Мудир олсанъ мудирлигинъни яп, адамнынъ шахсий омюрине киришмеге сенинъ не акъкъынъ бар?
Ойле де! Сержге меннен корюшмесини ясакъ эткен: бир арышкъа екильген эки къотур бири-бирини маразлар, дей экен.
Ана, коресинъми, амамда даима сыджакъ сув олмасына, чамашырханеде урбаларнынъ темиз йыйкъалмасына дикъкъат этеджеги ерине, ара бозып юре.

Махрамкул ака Зарифе енге алейине айтылгъан бу сёзлерге къызса да, ачувыны сездирмеди.

— Я насыл олды да озь истегинънен бу «джарис» къадыннынъ элине тюштинъ?
Фурундан чыкъ да, амамгъа кир деп сени ким меджбур этти?

— Не япайым, Къайракъташта кирип-чыкъмагъан тешигим къалмады.
Амамиынъ мудири къадындыр, чокъ айдаштырмаз белледим.
Янъылгъаным: юмурукътан къачып, сопагъа огърадым.
Екъ, арабаджылыкъ да юрегиме ятмай.
Зуварым гъалиба.
Шеэрге кетерим.
Эвелькиси киби бирде-бир тюкянгъа сокъулырым: сычангъа аш тапылгъан ерде, тюкянджы да ач къалмаз...

Мени Елизавета Карповнанынъ балалары тутып туралар, алыштым оларгъа.
Ондан башкъа мында изим биле къалмаз эди.

— Демек бу ердеки адамлар санъа уймайлар, ойлеми?

— Уймайлар.
Мени тюкяндан алып, мында кадрлар начальниги вазифесине сурюштиргенде, иши буюк, келири де онъа коре олур, беллеген эдим.
Бекле, олур.
Начальникликтен та арабаджылыкъкъа тюшюрдилер.
Ярын-бир кун: арабаджылыкъны да беджермединъ, сипиркини ал да, ёлларны сипир, дерлер.

— Джемаат санъа дегиль де, сен озюнъ джемааткъа уймакъ керек эдинъ.

— Чокъ тюшюнджем эди.
Мен агъырмагъан башкъа явлыкъ багълагъанлардан дегилим.
Сурюнен къой юрер, мен исе озюне махсус бети, давушы ве къылыгъы олгъан бир шахсым.

— Алышкъан къутургъандан бетердир, дегенлери догъру экен де!—деди Махрамкул ака.
— Бинълернен адам сыгъынгъан ерде тек бир сен озюнъе кечиниш тапамадынъ.
Кет, огъурлы ёллар олсун, артымдан агълап къалырлар беллеме.
Къайракъташ сенсиз де къурулыр.

Бу сёзлер Айрапетовнынъ джанына тийди.
«Къаравулына баргъандже мени софрада арткъач къашыкъ сана,— деп океленди.
Токъта сен, къарт попаз, мына шимди пайынъны алырсынъ».

— Кет демесенъ де кетерим,— дедн о козьлерини субетдешине тикип.
— Мен юрмеге алышкъаным.
Бу уджсыз-буджакъсыз дюньяда къайда барсам озюме бир локъма отьмек тапарым.
Я сен озюнъ бу къарт башынънен къайдаларгъа ёл тутмакъ истейсинъ?

— Мен ер авуштырып юрген зыпкъынлардан дегилим.

— Озь истегинъе къалдырсалар бельки омюр билля ер авуштырмаз эдинъ амма, «къана, Махрамкул ака, чулунъны-чубурынъны йыгъыштыр да, эвниъден чыкъ, бу ерде элли дёртюнджи къую буравланаджакъ» деселер, не айтыр экенсинъ?
Чыкъмам дерсинъми?
Эсинъни башынъа топла, къартым, бу ерлерде нефтъ оджакъларынынъ ачылышына себепчилерден бири олсанъ да, шимди сенинъ эв-баркъынъны ана шу нефть ичинде гъаркъ этмек истейлер.
Сонъ, бу ишке не дейсинъ?
Бойле адамларнен насыл уюшырсынъ?
Сен уюштынъ санъа мум якътылар, энди меним де уюшып, шемидангъа отурмам къалдымы?
Екъ, алла разы олсун, мен о сой ахмакълардан дегилим.

Махрамкул ака къулагъы тюбюнде фысылдагъан Айрапетовны акъылындан чыкъарып, бутюн барлыгъынен янъы тюшюнджелерге къапылды.
«Меселе мына неде экен!—деп енгильден нефес алды.
— Бакъ сен оларгъа, эвимнинъ астындан нефть тапкъанлар да, айтмагъа батынмайлар.
Тувгъанларым, бугунь эвиме келип-кеттинъиз, не ичюн манъа мерамынъызны анълатмадынъыз?
Къартнынъ юреги агъырыр, инджыныр, дединъизми?
Козьлеринъизден айланайым эвлятларым, яш олсанъыз да пек незакетлисинъиз.
Я сен, огълум Сабир Мухаммедович, къоджаман бир ишханенинъ башы олып, бойле уфакъ бир меселени козюме бакъып айтмагъанынъ не?
Озь «сарайыны» девлет менфаатларындан устюн корер беллединъми?
Къуйпа эшеклер киби инатланыр беллединъми?
Фикиринъ бойле исе, санъа акъикъатен джаным агъыра.
Мени джаиль, саран бир адам деп бильгенсииъ.
Хайыр, мен мектепте окъув-язы корьмесем де, янъы омюр не экечини козюмнен корюп бильдим.
Эмин ол, бирден-бир огълуны ватан ичюн берген адам, сачакълары эшильген эски бир дам эвни де аямаз».

Махрамкул ака озь ичинден опкеленген арада, аля даа тасырдысыны кесмеген Айрапетовнынъ гурь давушы къулагъына чалынды:

— Баш кестир, кочмем демектен вазкечме.
Санъа зорнен бир шей япамазлар, чюнки ойле къанун ёкъ.

— О да насыл къанундыр?
— деп Махрамкул ака Айрапетовгъа тикленди.

— Саиплик къануны!
Зорнен кочюрмеге акълары ёкъ.

— Ойлеми?
Бильмей эдим.
Олмаса айтчы корейим, бу къанун ахреткедже денъишмесин деп, коктен эндирильгенми, ёкъса оны инсанлар озьлери тюшюнип чыкъаргъанлармы?
Инсанлар дейсинъми?
Яшхы, чокъ яхшы.
Олмаса бир суальге даа джевап бер: инсанлар элинен язылгъан бу къанун эскирсе, ишке ярамаса, джемаат ишине зиян кетирсе, айны шу инсанлар эллерине кягъыт-къалем алыи, бу къанунны денънштирмеге акълары бармы?

Айрапетов шашмалады:

— Мен сизни анълап оламайым, ачыкъ айтынъыз,— деди.

— Менден де ахмакъ экенсинъ де,— деди Махрамкул ака.
— Озюнънинъ акъылынъ етмеген меселеде башкъасына акъыл бермеге тырышкъанынъ да не экен?
Мен сенден шуны сорайым: меселени зоргъа къалдырмасам ве гонъюлли оларакъ эвимден озюм чыкъып кетсем, къанун бузылармы?

Айрапетов йилекярлыкънен кулюмсиреди.

— Шакъа этесинъ, къартым,—деди ве «билем мен сени, къарт тильки» дер киби, онъа пармагъыны саллады.
— Мал джаннынъ ёнгъасыдыр, дегенлер, бермезсинъ я да эвинъ ичюн еди къат терилерини сыдырып алырсынъ.
Саиплик къануны, не истесенъ...

Айрапетовнынъ сёзюнинъ ахыры агъызында къалды.
Элиндеки явлыкъ бавыны салындырып, оларнынъ алдында апансыздан Зарифе енге пейда олды.

— Олян, Артём, атларгъа джылап тёкмегенсинъ де!— деди.
— Къана, арангъа ёне!
Атларнынъ аякълары тюбюне къуру тобан тёшемеге де унутма.

Айрапетов ине устюне отургъан адам киби абдырап, скемледен турды ве джортавлап арангъа догъру кетти.
Зарифе енге исе бавыны скемле устюне къойып, пешкирни чезди ве онынъ ичиндеки къалайлы сагъаннынъ къапагъыны котерип, Махрамкул акагъа:

— Буюр, даа шимдичик къызарттым,— деди.

Сагъан ичинде дестеленген чибереклерден був котерильмекте эди.
Махрамкул ака мемнюниетнен сагъангъа ве сонъ Зарифе енгеге бакъты.

— Чиберекнен пилав дженнет ашлары олса кереклер,— деди ве балаларджасына джошкъунлыкънен элнни сагъангъа узатты.

Вакъытсыз оларакъ бири эринден, дигери къарысындан марум къалгъан бу эки эсли-башлы инсаниынъ самимий достлугъы сукъланыладжакъ бир шей эди.
Бу муаббетлик шакъа северлер ичюн чешит эмиш-демишлерге ёл ачса да, Къайракъташ джемаатчылыгъынынъ эксериети оларнынъ бири-бирине къавушмаларыны чын юректен арзлай эди.
Зарифе енге къартнынъ урбаларыны юва, ямай, афтада бир-эки кере онынъ къаралтысына барып, эвини сипире, джыйыштыра, чанакъ-чёльмегини ювып, ерли-ерине къоя эди.
Махрамкул ака да озь невбетинде Зарифе енгени одуннен темин эте, дамыны ыслап, бостанлыкъ ерини къаза, эке ве сувара эди.
Олардан бирде-биринде леззетли аш пиштими, илле бирликте отурып ашай ве софра башында бинъ бир дереден сув кетирип, узун-узадие лаф ача эдилер.

Бугунь Махрамкул ака Зарифе енгеге кейфсиз ве маддесиз олып корюльди.

— Яваш давранасынъ, чиберекни сыджакъ олгъанда ашарлар.

— Алла берекетини берсин, иштианен ашадым,
— деди Махрамкул ака ве явлыгъынен агъызыны, эллерини сюртти.

— Чибереклерни битир де, «берекет берсинни» сонъ айтырсынъ.

— Сагъ ол, тойдым, артыкъ маддем ёкъ.

— Кейфинъ ёкъ гъалиба,— деп раатсызланды Зарифе енге,— эвинъе къайт да, бастырылып ят, сытма олса керек, титремеге башладынъ.

— Сытма олса керек,
— деп Махрамкул ака омюринде биринджи кере Зарифе енгеге ялан айтып, озь-озюнден утанды.
— Къайтсам да олур амма, бильмейим, къаравуллыкъны кимге ышанайым?

— Я манъа не олгъан?—деди Зарифе енге сертинип.
— Къадындыр, бир озю къоркъар дейсинъми?
Эй-ей, сен мени бильмей экенсинъ де!
Барып да бир явуз буруныны идареге сокъаджакъ олмасын, башыны къопарып элине туттырырым.
Айда, эвинъе джёне де, бираз раатлан.

Махрамкул аканынъ беклегени де бу эди.
О, тюфегини Зарифе енгеге узатып:

— Мына буны сакът олып тут, эки козю де туз ве баротнен толудыр.
Тюфекнен ойнайджакъ олып бирде-бирини атып ольдирме, башыма беля чыкъарырсынъ, деп кулюмсиреди.
— Геджелер хайыр!

— Хайыргъа къаршы!

Къаранлыкъ къоюра башлагъан эди.
Йыртыкъ булутлар арасындан джильпильдеген акъчиль йылдызлар ёл-ызларны айдынлатмакъ кучюнден аджиз эдилер.
Лякин къарт ёл арамады, эндеклерге тюшип, тёпелерге тырмашып, сувгъа ве чамургъа батып, дос-догъру кестирип кетти.

О, азбар къапысына якълашып шыртны баскъанынен, вакъытсыз эшитильген тасырдыдан абдырагъан копек ачувнен авулдан къапыгъа чапкъылды.
Лякин шу ан шорбаджысыны абайлап, янълыш арекети ичюн афу истер киби, онынъ аякъларына суйкенди.

Къарт софадаки фенерни якъты, огълунынъ одасына кирди, элиндеки фенернен онынъ дивардаки портретини айдынлатты.

— Огълум, бизге бу эвден кочьмек керек,— деп пышылдады.
— Бахтлы экенмиз, эвимизнинъ тюбюнден «къара алтын» хазинеси тапылгъан.
Къазсынлар, алсынлар, мемлекетнмиз даа да бай олсун...

Махрамкул ака буюк бир сакътлыкънен джамлы раманы элине алды, явлыкъкъа сарды ве оны азбаргъа чыкъарып, кенар бир ерге къойды.
Бундан сонъ эв эшьяларыны ташып чыкъарды.
Чокъкъа бармадан азбаргъа ташылгъан шейлер пичен черени киби обаланды.
О, бу обанынъ устюни килим ве кийизлернен орьтти.
Аз бучукъ токъталып, бир тыныш нефес алды, бошалып къалгъан эвине къарады.
Сонъ, бир элине ломнен кетмен алып, дигеринен эвнинъ диварына ясландырылгъан мердивенге япышып, дам устюне чыкъты.

Гедже зифт къаранлыкъ ве тынч эди.
О, ломны юкъары котерип, бар кучюнен сачакътаки топракъкъа урды.
Ломнынъ сиври уджы топракъкъа къадалды.
Къарт, ломны озюне тартты — топракъ шувулдынен азбаргъа авдарылып тёкюльди.
Топракънен бирге онынъ юреги ле шувулдап кетти.
Лякин о юрегининъ давушына къулакъ асмады, ломны котере берип бир ве бир даа урды...

Гедженинъ кеч маалинде Махрамкул аканынъ къантерге пишип ве буюк бир ашыкъчанлыкънен озь эвини,— бир вакъытлары чокътан-чокъ замет ве мешакъатларгъа къатланып, озь эллеринен къургъан эвини,— шимди айны эллернен йыкъкъаныны, бозгъаныны корьген адам, шубе ёкъ ки, оны чылдыргъан, акъылыны ойнаткъан деп зан этер эди.

О, токътамады, тыныш алмады, ломны котерип эндирген сайын мучелерине янъы къувет ве кучь толушкъан киби олды.
Атмакъта олгъан танъ шавлелери къыр сыртларыны алтын кимсеннен ялдызлай башлагъанда, дамдаки сонъки багъананы ашагъы юварлатып, озю де ерге тюшти.
Лякин кене тыныш алмады: элиндеки кетменни ломгъа, ломны кетменге алмаштыра берип, диварларны эшти...

Иш узады.
Махрамкул ака ялынъыз къушлукъ мааллеринде белини догърултып, этрафына бакъты.
Азбар тоз-думан ичинде эди.
Тозгъа бонъалгъан тереклер ве юзюм асмалары, тозлу топракъ устюнде рамаларынен бирликте къапакъланып яткъан къапы ве пенджерелер, джайылып тургъан таван тиремелери, тахталар, чалы-чурпы — эр шей чырай сытып къалгъан.
Юнлерини кирпик ве къашларыны тоз бийлеген ве этрафында олып кечкенлерге буюк бир шашкъынлыкънен бакъып тургъан копек биле сымасыны денъиштирип, эфсаневий джанавар сыфатына кирген.

Махрамкул ака енълеринен бет ве манълай терлерини силип, аякълары астындаки балтагъа узанды.
Бу эки агъызлы балта Осман агъанынъ бахшышы эди.
Олар къыскъа бир муддет ичинде агъа-къардаш киби олып къалгъанларындан, тюс алышып-бериштилер, олардан бири, дженктен эвель демирджи олып чылышкъанда япкъан эки агъызлы балтасыны, дигери исе чобанлыкъ девиринден къалма кумюш къынлы пычагъыны берди.
Махрамкул ака балтаны къайрап къойса да, онынъ агъызыны шу куньгедже агъачкъа тийсетмеген эди.

Къарт, пытакъларыны дёрт бир якъкъа яйдырып, дев къушлар киби джампийип тургъан къалын кевдели алма терегнне янашты, козьлерини терекнинъ топракънен битишкен къысмына тикерек, балтаны башы устюне котерди.
Лякин оны алма терегининъ тюбюне урайым дегенде, билеклериндеки такъат бирден тюкенген киби олды.
Балта ерге тюшти...

О, кене балтагъа узанды.
Оны кене башы устюне котерди.
«Апакъайлар киби юфкъа юрскли экеннм» деп, озь-озюне дарылды.
Терекнинъ янашасындан салмакълап, балтаны бутюн кучюнен ашагъы эндирди.
Лякин балта...
бош топракъкъа сапланып къалды.

«Екъ, джанлы тсрекни кесмеге элим бармайджакъ,— къарарына кельди.
— Мен оны озь элимнен асрадым, талдасында отурдым, мейвасыны едим.
Нкъ^ джаным, мени бу иштен азат этсинлер, япып оламайджагъым.
Озьлери кессинлер...»

Махрамкул ака эллерини янбашларына даяп, белинн догърултмакъ ве керильмек истёди — бель кемиклери иненен санчылгъан киби инъледилер.
Энъсеси, омузлары, аякълары сызлады.
Къуршун кесильген козь къапакълары озьлюгинден юмулдылар.
Бутюн беденина «байылтыджы ёргъунлыкъ сарып алды.
Шу ердс ятып юкъламакъ истеди.
Лякин о ятмады.
Арыкътан акъкъаи арынчыкъ сув башына чёкип, эллерини, бетиии ювды.
Сонъ, чемоданыны ачып, байрамлыкъ урбаларыны кийди ве сонъки кере азбар къапысындан чыкъып, идареге кетти.

Кабинетте Сабир Мухаммедовнч бир озю эди.
О, къартнынъ кийинип-къушанып кельгенине тааджипленип, аякъкъа турдьг ве онынънен эль-эльге селямлашты.

— Хайыр ола, Махрамкул ака?

— Бираз кейфсизлендим, къардашым...
Юрегим санчыла бере.
Андижангъа барыи докторларгъа корюльмек истейим.
Ме олмагъан шейдир, бельки дердиме бир чаре таиарлар.

Директор къартнынъ «дердине» чаре докторлариынъ элинде олмагъаныны ве онынъ бу ёлджулыгъында башкъа бир ссбеп барлыгъыны сезсе де, бу акъта индемеди.

— Барынъыз, Махрамкул ака,— деди о,— эм Докгорларгьа корюлирсннъиз, эм де таныш-билишлеринъизнен корюширсинъыз.
Шофериме айтайым да, сизии виллиснен алып барсын.

Сабнр Мухаммедович секретарыны чагъырмагъа мерамланаракъ, къапыгъа догърулды.

— Керекмен, керекмей, кърдашым!
Эр ким барып — кельген автобуснен мен де кетип келирим.
Меселе машинада дегиль...— деди Махрамкул ака, лякин лакъыр- ^ыиынъ энъ пытракълы къысмыны неден башлайджагъыны бильмегенинден, агъызыны юммагъа меджбур олды.
«Олар киби айнеджиликке урмасам олмайджакъ гъалиба» деп тюшюнди ве къайтадан башыны котерип: — Тюневин акъшам эвим эшильди, — деди.
— Япкъан бир эйлигим олса керек ки, кене яхшы эвде дегиль эдим, ондан гъайры башыма илле бир къаза келир эди.
Оны ремонт этмеге де сыра къалмады, чюнки керестелери чурип-куфленип къалгъанлар.
Азбарда беш-он дане мейва тереклери бар.
Кесип ташлайджакъ эдим амма...
кене юрегим санчыла башлады.
Дееджегим шу: мен олмагъанда азбардаки тереклерни кестирип ташласанъыз чокъ яхшы олур эди, яз айларында къурусалар, къышта собагъа ярарлар.

Сабир Мухаммедовнч озь куълакъларынен эшиткенлерине инанаджагъы кельмеди, чюнки даа тюневин •онъайтсыз зияреттеи къайткъан Сервернен Адиль, Махрпмкул аканынъ озь эвннден ве хусусан мейва тереклеринден айрылмакъ истемегенини айткъан эдилер.

— Энди лябит янъы эвге кочьмек керек олур, деди директор,— эвсиз яшалмаз.
Ред этменъиз, бу ерлерде нсфть тапылмасына себепчилерден бири олгъанынъыз ичюн сиз бойле бир эвге керчектен акъ къазандынъыз.
Шейлеринъизни кочюрмекни озь бойнума алам.

Къарт башыны чайкъады:

— Екъ, керекмей.
Урьметинъиз ичюн сагъ олунъыз, лякин мени ялынъыз башымда балабан эвнннъ ичине тыкъып, азап чектирменъиз.
Эшьяларым ичюн де баш «рманъыз, мен бу ишни якъынларымдан бирине эманет этеджем.

Директор къартнынъ рухий вазиетини анъламагъа тырышып, онынъ лакъырдысынынъ аэнкине ве лакъырды эснасында бетинде ве козьлеринде пейда олгъан эр бир денъишмеге дикъкъатнен бакъты, лякии эви иыкъылгъаны, тереклери кесиледжеги ичюн къайгъырамы, яныкъсыраймы,— ич бир шей анълап оламады.
Бенъизн, акъикъатен, солукъ ве ёргъуи эди.

— Дуалер, сагълыкънеи къалынъыз!—деди Махрамкул ака ве чар-чабик бурулып, кабииеттен чыкъты.

Бундан сонъ о экинджи бир къапыны — амам ве чамашырхане идаресининъ къапысыны ачты.
Ичериде ялынъыз эки адам — счёт чекип тургъан Селим ве Селимге бакъып сёгюнген Зарифе енге бар эди.

— Тюфекни алмагъа кельдинъми?—деп Зарифе енге Махрамкул акагъа айланды.
— Ана, шкаф янында тура.
Языкълар олсун, тюфек патлатып сейир этерим деген эднм амма, пакъыл киби акъшам гедже сычан биле шытырдамады.

— Мен сагълыкълашмагъа кельдим,— деди къарт.
— Тавым ёкъ, Андижангъа барып докторларгъа корюль- мек истейим.

— Къайракъташ докторларыны бегенмединъми?
— деп Зарифе енге онынъ сёзлерине шубесини бильдирди.
— Башта мында корюльгей эдинъ, эгер дердинъе дерман тапамасалар, о вакъыт Андижангъа я да Ташкентке кетер эдинъ.
Сабир Мухаммедовичнинъ къадыны Гульджианны бутюн хасталар макътай, эм дердинъе, эм юрегинъе мельэм тапа, дейлер.
— Зарифе енге «эм юрегинъе» дегеиинен тилини тишлеп, сусып къалды.
«Бельки бир къач куньге Къайракъташтан чыкъып-къайгъысымы енгиллештирмек истейдир, — деп тюшюндк Кетсин, дост-эшлеринен расткелишсе юрегини алырлар, онъа теселля берирлер.
— Я эв-баркъынъны кимге къалдырасынъ?

— Эвим ёкъ!—деп кульди Махрамкул ака.
Эшильди...
— Эшьяларым азбар ичиндедир.
Замет олмаса, шу шейлерни вакъытынд^а озь эвинънинъ бир кошесине топлап къойчы.

Селим, бу сёзлерни эшиткенинен, козьлерини йылты* ратып, «бу ягъда бир къыл ёкъмы экен!» деп сырытты.
Ву тебессюм Зарифе енгенинъ козьлерине илишти.
О:

— Ишинъни бакъ, эдепиз бала!—деп къычырды.
— Къафа тасынъдаки чурюк фикирлер санъа раатлыкъ бермейлер гъалиба.
Эшнтмединъми:
«вакъытынджа» дей де!
Инсаннынъ башына ие кельмеген алдыр, эр шей ола билир.
Кене яхшы эшильген эвнинъ тюбюнде къалмады.
— Зарифе енгенинъ тилн бойле сёйленсе де, юрегини шек-шубе сарды:
«Шейлерини азбар ортасында ташлап^ Андижангъа ашыкъкъаны да не экен?».
— Козьлсринъ артта къалмасын, бутюн эшьяларынъны джыйыштырып, эвиме кстиририм.
Къайтып кельген сонъ сыгъынмагъа бир коше тапарсынъ эбет.

— Олмаса сагълыкънен къалынъыз—деди Махрамкул ака.

— Сагълыкънен бар, огъурлы ёллар олсун!—деди Зарифе енге ве оны озгъарып азбаргъа чыкъты.
