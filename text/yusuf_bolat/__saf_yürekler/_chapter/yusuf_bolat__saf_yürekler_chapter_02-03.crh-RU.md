### 3

Ятакъханедекилер терен юкъуда эдилер, тек бнр Селим айыныкъ эди.
Сервер ичери киргенинен башыны ястыкътан котерип, онъа шубели-шубели бакъты да:

— Ишимде мени масхара этип, сыртыма балабан бир выговор япыштырттынъ, энди севген къызыма да козь къойдынъмы?—деди.
— Сенде видждан деген шей бармы?

Сервер индемеди.
Тумбочкасы устюндеки лампочканы якъып, курсюге отурды.
Селим бираз даа сомурдангъандан сонъ, агъызыны юмып, юкъугъа далды.

Сервернинъ тюшюнджелери узакъ кечмишлерде доланмакъта эди.
Онынъ хаялыны кулер юзли Айше забт этти.
Отьмюште Айшенен бирликте кечирген къуванчлы куньлери, джанлы левалар киби, козьлери алдындан келип кечтилер, ве, ниает, сонъки нокьтасына — Айшенен саглыкълашув кунюне келип токъталдылар.
Олар, бииъ докъуз юз къыркъ биринджи сенесининъ язында, техникумны битирип, койлерине къайтып кельген эдилер.
Шу акъшамы Серверлернинъ эвинде эш-достлары топлашып, эмек босагъасьшдан ильк адым атаджакъ бу эки дживан яшнынъ шерефине йыр йырлагъан, оюн ойиагъам ве яш мутехасеысларгьа илеридеки ишлериид» ве омюрлеринде эйилик тилеп, чокътаи-чокъ къаделср котерген эдилер.

Койдешлери оларны нишанлы деи биле эдилер.
Олар Мелитополь районы кой хозяйствосы болюгинде ишлей джек эдилер.
Лякин талий билииирми?
Шу геджеиннъ сабасында дженк чыкъты.
Бир къач куньден Айше Серверни Совет Ордусына озгъарып, Мелитополь вокзалына кельди.
Поезд кочмезден алдын Сервер омюринде биринджи кере оиынъ ал янагъыдан опип, яшлыкъ къызгъынлыгъынен:

— Бекле, Айше, мен тезден къайтырым,— деди.
Айше джевап бермеди.
Сервернинъ юз чизгилерини эбедий оларакъ зеинине синъдирмеге истер киби, эля козьлерини онъа тикип къалды.
Тамчы-тамчы козь яшлары ал янакъларындан тыгъырып, ерге тюштилер...

Чокътан отькен куньлерни хатырлав Сервернинъ юрегини шу дередже джоштырды ки, о мына шимди, шу дакъикъада Айшеге мектюп язмакъ арзусына къапылды.
«Мектюп азыр олсын, Айшенинъ адресини огренгенимнен дераль почтагъа теслим этерим» къарарына кел.ип, чаттасындан мешин джылтлы ёл дефтернни чыкъарды, элине къалем алды.:

«Айшем — мормелевшем!

Бу акъшам сен кене козюмнинъ алдына кельдинъ, лякин мен сенинъ элинъни сыкъмакъ, сесинънн эшитмек, нефесинъни сезмек имкянындан аджизим.
Сени хатырлап, юрегим кене асретлик дуйгъуларынен алевленди, лякин мен бу алевни сёндирмек имкянындан махрумым.
Сен меним ичюн шимди даа азиз ве якъын бир адамсынъ лякин менден узакъ тюштинъ, бельгисизликке синъдннъ, мен сени назламакъ ве охшамакъ имкянындан аджизим...»

Э Сервер къозгъалгъан юрегининъ эмирине бойсунаракъ, къайгъы ве къуванчларыны ифаделеп, ёл дефтерининъ къаралангъан саифелерини чевнре берди.
О, бутюн барлыгъынен мектюпке берильгенинден, пенджере тышындаи гедже къаранлыгъы чекиле башлагъаныны дуймай къалды.

«...Къарсамбалы дженк йылларындан сонъ арбий формамны ташлан, омюримдс биринджи кере шерефли ишчи адынен ншке тюшгим.
Хайырлая билесинъ: мен нефтьчим!

Тэаджипленесинъми?
Техникумда алгъан зенаатымны сорансынъмы?
Айше, мен бу акъта чокъ тюшюндим ве сонъки къарарым яшлыгъымнынъ эвельки арзуларындан устюн кельди.
Бу, ойланмадан къабул этильген бир къарар дегильднр: дженк йыллары мен чокъ шейлер корип кечнрдим ве нефтьнинъ къанлы чарпышмаларда ватанымызнынъ талпйини чезген эсас васталардан бири олгъаныны анъладым.
Я шимди, тынчлыкъ шараитында нефть не демектир?
Бпр дакъикъа олса да, козьлеринъпи юм ве шойле бир леваны козь опоне кетир: ана юртумызнынъ юзю, юрекнинъ къан тамырлары киби, нефть трубаларынен къаплангъан; мына, бу къан тамырларындан, тютеп тургъан фабрика ве заводларгъа, колхоз ве совхоз чёллерине гедже-куньдуз къара къан — иефть акъыи турмакъта.
О, юз бинълернен джансыз моторларны арекетке кетиререк, ёллардаки машиналарны чаптыра, чёллердеки тракторларны юрсете, дерьялардаки къоджаман пароходларнынъ чархларыны айландыра, кокте ава гемилериии учура! |Бу къара къан бир сание токътав бильмеден, эп акъып тура: къан кельмей тура юрт юреги ишлерми?
Айт, Айшечигим, юрт юрегини арекетке кетирген совет нефтьчиси адынен ким гъурурланмаз?

Мында аджайип адамлар бар.
Бу адамларнен тек бир къырлариы авдарып ташламакъ дегиль, «еди къат» ернинъ тюбюне тюшип, ондаки бутюн байлыкъларны ер устюне чыкъармакъ мумкюн.
Устамыз Андрей Палыч...»

Ичери Зарифе енге кирип къалды.

— Танъ хоразы, сен энди турдынъмы?

Сервер айретте къалды: саба ачылдымы?

— Багъышланъыз, Зарифе енге,— деди о шашкъынлыкънен,— ишим бар эди, эрте турмакъ керек олды...
