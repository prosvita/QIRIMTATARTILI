## Хатиме

Къайракъташнынъ устюнде тыныкъ яз акъшамынынъ бунарлы къаранлыгъы къоюра башлагъан бир вакъытта, чапмакътан талагъы къаткъан яш бир адам эки къатлы хастаханенинъ огюне келип токътады.
Зорнен нефес алып, майлы комбинезонынынъ енълеринен бетининъ ве манълайынынъ терини сильди, усть-башынынъ тозуны къакъты.
Нефес алувы бираз ятышкъан киби олды.
О, таш басамакъларны экишер-учер атлап, хастаханеиннъ мермер колонналы софасына котерильди ве эки къанатлы къапынынъ джам пенджересини тасырдатты.
Ичериден сес-солукъ эшитильмеди.
Тек бир дивар саати озюнинъ тыныкъ ве сабырлы тонъкъулдысынен саат он бирни чалды.

Яш адам гъает эйджанлы эди.
Бир къач сание сюрген сюкюнет онъа асыр олып корюльди.
О, артыкъ сабыр этемеди ве авучыны тююмлеп, къапыны асабийликнен къакъты.
Къапынынъ артындан шыртнынъ алынгъаныны да, анахтарнынъ бурулгъаныны да эшитмеди, ялынъыз къапы ачылгъан сонъ озюне келип, босагъада пейда олгъан акъ халатлы эмширеге шашкъын-шашкъын бакъып къалды.

— Не олды?
— деп сорады эмшире теляпшеи.
— Аджеле ярдым керекми?..
Екъса озюнъизге бир шей олдымы?
— Яш адам яйгъара къопаргъанындан утанып, невбетчининъ суаллерине бирден джевап тапыштырамады.
Эмшире исе онъа адашып тюшкен бир адам ерине къабул этип, артыкъ ачувнен сёйленди.
— Бутюн хасталарны аякъкъа турсаткъанынъыздан хаберинъиз бармы?
Эрге-кеч демей эр бир ёлджы къапыны чокъмарлайджакъ олса бу хасталарнынъ алы не олур?
Бу акъта тюшюндинъизми?
Бу ер мусафирхане дегиль де, хастахаиедир!
Бар, кельген ёлунъызнен кетинъиз...

— Багъышланъыз, бираз сабырсызландым,— деди яш адам.
— Мен иште эдим, эвден алып кеткенлер...
Озюнъиз билесииъиз, джиддий меселе...
Хаста не алдадыр?

Эмшире маальсиз кельген бу адамны ялынъыз шимди, давушындан таныса керек ки,
Юзюндеки сертликни тебессюмге алмаштырып, муляйим бир сеснен:

— Вай, сен экенсинъ, де!— деп созды.
— Геджелери шашмалап юрген ёлджулардан биридир белледим.
Бойле аллар да ола, чюнки мусафирхане де бу орталыкъта...
Локъса уйледен берли чекише.
Къадынларнынъ талийи ойле...
Раатсызланма, хайырлысынен кечер-кетер.
Бу геджеден къалмаз беллейим.
Эртеджерек чезильсе эвинъизге озюм барып хабер этерим.
Козьайдын бахшышы азырла.
Айды, къатайып турма, кет, юкъла...

Эмшире кери чекилип, къапыны ичериден килитледи.
Гъам ве кедери чезильмеген яш адам исе, тюшюне-тюшюне басамакълардан ашагъы энди.
«Кет, юкъла экен!
Юрегинънинъ ярысы хастаханеде чекишкенде, инсаннынъ козюне юкъу кирерми?
Чареси олса да, онынъ бу дакъикъаларда чеккен азабынынъ бир къысмыны озюме алсам...
Энди къайда бармалы, бу узун геджени насыл кечирмели?»

Янъы хастахане Къайракъташнынъ чет ве тена бир еринде эди.
Бунъа бакъмадан парктаки оркестрнинъ давушы авада далгъалана-далгъалана, тап мында келип ете.
Онда Шубертнинъ «Моментини» чалалар.
Тель-тель олып созулып кельген эзги, гедже сакинлигини айбетлеп, инсаннынъ юрегини нешэлендире, омюрнинъ улулыгъыны, дюльберлигини, ниаетсизлигини хатырлата.

Яш адам баягъы вакъыт динъленип-хаялланып турды.
Музыка эзгилери онынъ эйджаныны ятыштырды, юрегини шенълик ве севинч сезгилеринен суслендирди.
Онынъ айдын ве саф козьлеринде баарь кунеши парылдады.

О, кери бурулды ве хастаханенинъ артындаки чильтерли демир пармакълыкъларгъа янашып, оларнынъ устюнден багъча ичине секирип тюшти.
Ап-акъ олып гуллеген акацияларнынъ къою ве лятиф къокъусы бурунына урды.
О, кокюс толдурып нефес алгъан сонъ, ымпыс-тымпыс юрип, хастаханенинъ багъчагъа ачылгъан пенджерелери огюнден кетти.
Дакъикъада бир токъталып, пенджерелерден ичери козь ташлады, палаталардан эшитильген эр бир давуш онынъ дикъкъатыны джельп этти.

Яш адам бу худжур ишнен мешгъулъ олгьан арада, пармакълыкълардан агъыр бир шей домпылдап тюшти.
О, «къаравулдыр!» деп элесленди ве терек артына чекильди.
Энди аякъкъа котерильген къаралты исе, белини эгерек, яваш-яваш пенджерелер алдына келип токътады.
«Екъ, бу эриф къаравулгъа бенъземей,— деп хавфсырады яш адам.
— Хастаханеге даладжакъ гъалиба.
Хырсыз олмалы!
Токъта сен, пезевенк, мына шимди пайынъны алырсынъ».

О, къаралтыны огге кечирип, апансыздан терек артындан атылып чыкъты да, аркъадан онынъ энъсесине япышып:

— Сен кимсинъ?— деп къычырды.
— Мында не ишинъ бар?

Къаралты къарыкъ давушнен къакъылдап кульди:

— Не ишим олсун, менимки де сабырсызлыкъ белясы,— деп кери айланды.

— Андрей Палыч, сизсинъизми?

— Меним, меним, энъсемни боша...
Эвим тарлыкъ этти, чыдап оламадым, барайым, Галянынъ янында булунайым, дедим.
Ойле о, Сервер, дюньягъа келеджек эвлядынъ кунь эвельден юрегинъни тырмалай, догъмаздан эвель къайгъысы башлай...
Гизленмек керек, анавы къадемсиз къаравулнынъ козюне илишсек бизни сопалап айдаштырыр.

Олар бир къач адым кери чекилип, пуф ястыкъдан къабаргъан отларнынъ устюне чёктилер.

— Бала дегенлери зевкълы бир шей экен,— деди Промкин.
— Бильмейим, оларсыз бу дюньянынъ алы не олур эди!
Мына, Галянен бирликте омюр сюргенимизге он алты йыл толаятыр..
Шунъа бакъмадан эвимиз манъа эр даим бош олып корюльди.
Недир, етмей эди.
Дженктен сонъ мен буны даа зияде ис эттим.
Кет-кете аягъым эвге тартмай башлады.
Недендир дейсинъ?
Сонъундан фаркъына бардым.
Инсаннынъ къанында озюнден кучьсюзлерни къайгъырмакъ, дюньяда озюнден эсер къалдырмакъ арзусы яшай экен.
Бу табиий бир ихтиядж олса керек.
Къанына-тенине синъген бу ихтияджиы къанаатлендирмей тура, инсангъа.
омюри де, эви де бош олып корюле.
Дейнк, мына бу дакъикъада дюньягъа янъы адам кельди — сабий догъды!
Барсын ады Коля олсуп.
Николай Андреевич!
Догъгъан саатинден башлап, о бала сенннъ къайгъырувынъа мухтадж ола.
Иште, агъызыны ачып омюринде биринджи кере «а» дегенйнен, онынъ аскъысы башлай.
Эм ойле бир аскъы кн, эр бир сменасы суткада йигирмн дёрт саат тенефюсснз девам эте.
Бу уфачыкъ махлюкъ шу саат сенинь устюнъе шор'баджы кесилип, эмир эте: аш бер, бешигимни тебрет, айнени айт (э-эй, олар музыканы пек севелер!), эскнмнн денъиштпр, эльге ал, авагъа чыкъар...
Бойсунма да кунюнъни корьчи!
Къыямет къопарыр, бунт чыкъарыр!
Лякин бу «шорбаджынынъ» эмирлеринн зорнен дегиль, зевкънеп, севине-севине ернне кетиресинъ!

Я бир кунь ола бу са'бий тильге келип «баба» десе, къуванчынъ ерге-кокке сыгъармы?
Демеге келеми, пек аджайиплар!
Къайда олма, эвинъ магнит кнбн чеке, чюнкн онда баланъ бар.
Къайгъынъ да, зевкъынъ да, къуванчынъ да, келеджегинъ де онда!
Дейик, ярын-бнрисн кунь Андрей Павлович сонъки кере аякъларыны узатты да, Дюнья адыны ташыгъан бу аджайип мекяинен эбедий оларакъ сагълыкълашты.
Не япаджакъсынъ, догъмасы олгъаиы ки'би, ольмеси де бар.
Лякин Андрей Павлович бундан сонъ да омюрнинъ къуйругъыны элинден къачырмаз, догъаяткъан Николай Андреевич шахсында янъы яшайыш башлар, янъы-яньы къуюлар 'буравлар, коммуннзмде яшар.
Инсан омюрининъ эбедийлиги де мына бунда олса керек...

Промкиннинъ фельсефесинн палаталардан биринде янъгъырагъан сабий сеси больди.
Индже ве лякин олдукъча кескин ве асабий сес бнр къач кере текрарланды.
Промкин тантаналы бир давушнен:

— Дюньягъа янъы адам кельди!—деди.
Бираз динъленип тургъан сонъ, иляве этти:— Бизим огъланнынъ давушына ошай...
Аферин огълум, къоркъма, къычыра бер, йигитлигинъни косьтер...

Сервер кулюмсиреди.

— Янъыласынъыз Андрей Палыч, бу давуш къыз сесине 'бенъзей.
Бизим Сюмбульчик олса керек.

Промкин кедерленген киби олды.

— Масал окъуйсынъ, Сервер.
Яш баланынъ сесине бакъып, омынъ ким' олгъаныны бильмек мумкюнми?
Къызы да, огъланы да айны бир музыканы чала...
Лякин бу сабийнинъки нек гурьдели, буюсе генерал оладжакътыр.
Белли я, генераллар эр кишиден олалар.

Сервер де теслим олмады.

— Гурьдели деген бу давушынъыз энъ муляйим эзгнни анъдырмаймы?
Ана, эшитесинъизми, сеси къуш лар кибн котериле-котерилс де, сонъ авада тайгъалап, яваш-яваш энмеге башлай.
Мен десем бойле сес генералгъа дегиль де, йырджыгъа мунасинтир.
Опера йирджысыиа!
Солисткагъа!..
Дикъкъат этинъиз, йыргъа экинджи бир давуш даа къошулды...

Промкиннинъ юзю джошкъунлыкъ себессюминен айдынланды.

— Дуэт 'башлады!
Валлаи, концерт десенъ де сри бар.
Уфачыкъ сесннъизден айланайым, къозучыкъларым!
Машалла Галягъа, эгиз догъурды гъалиба...

Хастахане 'багъчасында олып кечкеп 'бу адисенн, китапта тасвирлеиген вакъиалардан беш йыл сопъ, 1952 сенеси къайракъташкъа экинджи кере баргъанда, Сернерден эшиттим.
О, куле-куле икяе этти.

Мен Къайракъташкъа ёлгъа чыкъкъанда, мемлекетимизнинъ эр бнр кошесннде олгъаны киби, мында да буюк денъншмелерге, аджайип янъылыкъларгъа расткеледжеги.ме шек-шубе этмеген эдим.
Лякин нефгьчнлер топрагъына аякъ баскъандан сонъ озь козьлеримнен керьгенлерим ве эшиткенлсрим, беклегенимден къаткъат арткъач олып чыкьты.

Автобус Къайракъташкъа айлангъан ёлгъа бурулгъанынен, козюмиз алдында, ёлнынъ эр эки тарафындаки тюземликни, джап этеклерини ве къыр тёпелерини туташ суретте къаплагъан демнр вышкаларнынъ мутешем манзарасы ачылды.
Дерсинъ дагъ!
Кенъ-къулан нефть районынынъ де 'бнр еринде, де дигеринде компрессор станцияларынынъ 'биналары агъармакъта.
Автобустаки ёлджуларнынъ айткъанларына коре, ‘былтыр Къайракъташлылар мемлекетнмизге пландан устюн он бинълернен тонна нефть ве миллнонларнен кубометр газ берип, республика нефть оджакълары ярышында биринджиликни къазангъанлар.

Авто'бус, бир вакъытлары Борюкъышлакъ адынен белли олгъан нефтьчилер паркы янындан кечти.
Онларпен гектар ернп къаплаг'ъан багъчаны энди бой аткъан вс гурьлешкен декоратив ве мейва тереклери (акъикъатеи, яхшы тоиракъта ашлама аршынлап осе экеи!), язлыкъ кино ве эстрада театрлерииинъ 'бнналары, къираэтхане, оюн-эглендже павильонлары, къызыл къум тёшельген 'спорт мейданчалары, киосклар, тунч ве мермерден ясалгъан а'биделер яраштыргъан.
Багъчанынъ ортасында «Къайракъташ денъизи» джайрагъан.
Ондан темиз ве серин ава эсе.
Ёлджуларнынъ айткъанына коре, бу 'багъча Сарвар Махрамкуловиынъ адыны ташый экен.

Автобус Къайракъташныиъ ичине кирди ве нефтьчилернинъ ифтихары олгъан медеииет сарайынынъ огюнден кечерек, автостанциягъа догъру ёл алды.
Бундан алты ныл огюне Николай Васильевич «истикъбаль шеэрине» яшларнынъ зияретини иште бу ерден башлагьаи эди.
ёлнынъ эр эки кенарыны къаплап алгъан эки ве учь къатлы биналарнынъ 'балконларында иефтьчилернииъ аилелери акъшамлыкъ чайларыны ичелер, патефон чалдыралар, череплердеки ве чаичакълардаки чичеклерни суваралар, ёлдап келип-кечкенлерии сейир этелер.

Авлакъта, Къайракъташны экиге больгеи деренинъ артындаки тогъайларда...
Скъ, джаным, бир вакъытлардаки тогъайлардан онда эсер биле къалмагъан.
О ерлер багъ-'багъчагъа чевирильген.
Онда, ешиллик кошииде, нефтьчилер къургъан эвлернинъ акъ диварлары, сары кираметли я да къь&ыл ве ешиль теиекели дамлары сечиле.
Алуща, тим-тикиие котерильген къыр тюбюндеки чокъракъ башындаи та Къайракъташ дживарларынадже джайылгъан яш арчалыкъта, нефтьчилернииъ истираат эвлери ве коттежлери ерлешкен.

Кунь къавушаяткъанда машинамыз зенаат-окъув юрты къаршысындаки автостанция огюне келип токътады.
Маршрут автобусларындан бирине минип, Махрамкул аканынъ эвине джёнедим.
Компрессор станциясынынъ резервуарлары янындан кечеяткънда, лип этип бинълернен лампалар янды: Къайракъташнынъ геджеси куньдюзге айланды, орталыкъ алтын шавлелер ичине богъулды.

Таныш ёл къапымны ачып, азбар багъчагъа кирдим.
Эвде ярыкъ ёкъ эди.
Лякин мен кери бурулып къапыдан чыкъаджакъ арада, аркъамдан индже бир сес эшитильди:

— Эмдже, токътанъыз, къартбабам мындадыр?

Къып-къызыл янакълы, томбул бстли, ойнакъ маим козьлю ве къувурчыкъ къара сачлы бир балачыкъ алдыма келип токъталды да, уфачыкъ элини узатып:

— Хош кельдинъиз!—деди.
— Биз, къартбабамнен.
анама вишне, бабама да шефтали йыгъамыз, чюнки анам вишне севе, бабам да шефтали.
А шнмди олар да келирлер.
Меним адым Меметтнр, я сизнинъки?

Мен эки къарыш бойлу бу баланынъ дюльберлигнне, лафчанлыгъына сукъланып тургъанда, тереклер арасыидан мейва сепетинен Махрамкул ака чыкъты.
О, манъа яшаргъан киби корюльдн.
Бели бираз даа букюльсе де, тыраш олгъан ве тазерген янакълары, тирилешкен айдын козьлери, бурюшиклери тегизленген манълайы, чалыкъ арекетлери къартнынъ рушенлигини, омюрден хошнутлыгъыны сезднрпп турмакъта эдилер.

— Буюр, буюр мехман!—деп къуванды о ве серги тюбюндеки сеттен ер косьтерип, бойле алларда адет олгъаи ал-хатир суаллерини ягъдырды.
Сонъ, Меметке айланып:—Бар, огълум, Гульджиаи енъгепъиинъ эвинден къартананъны чагъыр,— деди.

Къартана?!
Бу эвде къартана да пейда олдымы?

Махрамкул ака электрик столбасындаки включательни бурды.
Серги устюндеки лампаларнынъ ышыгъында юзюм япракълары мавымсы сары ренкке кирдилер, сачакъкъа илинген къафестеки боденелер ярыкъкъа къуванып, тез-тез пыт-пылдашмагъа башладылар.

Лакъырды, эльбет де, эски эш-достларгъа келип багъланды.

— Келин-киев сагъ-селяметлерми?

— Шукюр, сагъ-селяметлер,—деди Махрамкул ака.
— Айше къызым былтыр университетни битирип, мындаки он йыллыкъ мектепке директор олды.
Огълум Сервер бурав устасыдыр.
Ярын Москвагъа кете, геолог оладжакъ!
Яшларгъа коре не, бугунь ишчи, ярыи исе техпик, геолог, мнженер, бнльмем даа не.
Бориснен Адиль де окъуйлар.
Окъумай не япсынлар, шнмди яшларнынъ девири.
Селим билс театр институтына барып кирди...
Керчек, бу йыл баарь Украинадан анасынен Володя кочнп кельдн.
Мухаббат себеп олды, денлер.
Къыз деген шей йигитке не яптырмаз.
Аз къалды Борнс де студенткасы пешинден кетеджек эди, лякин чаресини тапып оны поезддап тюппордп де, Самаркъаидкъа ишкс еллангъан къызны мында тартып кетнрдн.
Ой да топ япты эй!
Лякин бу той Алн акъайнынъ яраштыргъан сонъкн тою олды.
Заваллы вефат этти.
Тоида, давул чокъмарлагъанда олип къалды.
Къызыкъ адам эди...
— Махрамкул ака бир къач сание сюкюнетте къалды.
Недир хатырлап, шенъликнен кулюмсиреди.
— Я Андрей Павловични айтмайсынъмы?
Бири-биринден уфакъ эки къызчыгъы бар.
Оларнынъ пешинден текмиль дели-диване олды.
Нштен сонъ догъру яслнге чапа.
Эгер акъшамлары паркта къызчыкъларынен къопая барип кезгенини корьсснъ, айретте къалырсынъ: дерсинъ дюнья устюнде акнм кесильген!
Учюнджи бала беклейлер.
Джаным, айтмагъа келемн, орталыкъ яш балагъа толып къалды.
Бу, эльбст де, яшайышкъа багълы бнр шейдир.

— Нияр не япа?

— Ниярмы?...

Азбаргъа Ссрвер1ен Айше кнрдилер.
Кинода экенлер.
Экиси де толулашкъан ве гузеллешкснлер.
Чокъкъа бармадап къапыда къартанасыны чагъырмагъа кеткен Меметчпкнен...
Ким кельгендир дейсинъиз?
Эльбет, Зарифе енге пейда олды!

«Бакъ сен бу къартанайгъа!—деп тааджипленднм мен.
— Демек Борнснннъ айткъаны догъру чыкъты!».

Зарифе енгенинъ азбаргъа' кирмесинен, шорбаджылыкъ эте башламасы бир олды: опомизге стол чекип кегирди, келиннен киевни япымызгъа отуртты, сонъ софадан тарелка-тарелка мейва, тыгъыз пителер, хамыр ашлар ве бир къач чешнт татлы кетнрнп, столны донатты.
Онынъ чевиклигине, чеберлигине сукъланмамакъ мумкюн дегнль эди.
Айше ярдым этеджек олып бакъса да, о, разы олмады:

Отур, отур!
Кунь бою балаларнен чекишкенинъ етер.

Арасы ярым саат кечмеден столда йылым-йылым йыл'— тырагъан къалын къурсакълы самовар пепда олды.
Зарифе енге ялынъыз бундан сонъ софрагта отурып, умумий субетк«е къошулды.

— Январнынъ башында тойгъа кель,— деди о къулагъыма фысылдап.
— Исмаил эвленеджек.

— Я о къайдадыр?

— Шу Шишман деген хаиннинъ судындан сонъ Къайракъташта къалды.
Компрессор станцнясында чиленгир олып чалыша Нпколай Васильевичнен шу дередже достлаштылар ки, ахыры оларнынъ эвине кочьти.

— Я Нияр?

— Вай, джаным, Ташкенттс корюшмединыпми?
деп тааджнпленди Зарифе енге — Ондадыр.
Ойле бир къыз олды ки, сурет кибн ас диваргъа, бакъ да тур!
Уни верситетде окъуй.
Иште, Исманльнннъ озю мында олса да, юрегининъ ярысы Ташкентдедир.
Ара таптымы, самолёткъа мине де, Нияргъа барып келе...
Унутма, тойгъа кель.

Анше ярынки дерслернни азырламагъа кетти.
Бираздан къартнен къартий де ерлерииден турдылар.
Биз Сервернсн къалдыкъ.
О, буюк бир къызгьынлыкънен, нефть оджакьларындаки техннка янъылыкъларыны икяе этти.

—Мен мында кельгенде кьуюлар ротор ярдымынен буравлана эдилер.
Буравны арекетке кетирмек ичюн, къуюдаки бутюн трубаларны айландырып турмакъ керек ола эди.
Эсаикъа алынъыз, терен къуюларда бурав трубаларынынъ агъырлыгъы 100—150 тоннадан зияде ола.
Эсас кучь къуюны теренлештирмеге дегиль, трубаларпы айландырмагъа кете.
Я бу трубаларнынъ тсз-тез ипрангъанларыны, сонъундан ишке ярамагъанларыны айтмайсынъызмы!
Энди турбобургъа кечс башладыкъ.
Аджайнп бир янъылыкъ!
Къуюгъа тюшюрильген трубалар бутюн вакъыт арскетсизликте булуналар, тек бурав анлана.
Оны колонна трубаларынынъ уджуна ерлештирнльген турбина айлаидыра.
Турбинанынъ озю исе буюк бир тазыйкънен къую ичинс айдалгъан балчыкъ шпнгенлигининъ кучюнен коче.
Бо|"|ледже, балчыкъ шннгенлиги эм къуюнынъ диварларыны сылап пеките ве эм де буравны айландыра!
Мен снзгс тек бир мпсаль кетнрдим.
Ильмий тедкъикъат институтларында, мемлекетимизнинь нефть оджакъларында зп янъы-янъы машиналалар ве механизмлер сыналмакъта.
Бугунь олмаса ярын ойле бир машиналар ве механизмлер чыкъар ки, эски роторлар киби, бир кунь ола турбобурлар да кечильген девир нсфть кедиклери оларакъ, ялынъыз музейлерде къалырлар...

Эртеси куню сабасы Серверни Москвагъа озгъарып, онынъ бутюн эш-достлары автостанцняда топландылар.

Эр кестен эвель къадынынси бирликте Борис Михайлович кельди.
Бираздан Адиль Атахановичнен Володя Скуратов, Андрей Павловичнен Галина Иваиовна, Исмаилны орталарына алгъан Николай Васильевичнен Зинаида

Федоровна ве башкъалары пейда олдылар.
Автопаркнынъ днректоры Артём Мнхайлович озь имаесинде олгьан виллиснен Саби|) Мухаммедовични, Гульджианны пе къадыны Ёлизааета Карповйаны кетйрди.
1о.плайгъанлар арасында китабымызнынъ къараманларындан ялынъыз Селим, Амет ве Нияр ёкъ эдилер.
Борис Мичайловичнинъ айткъанына коре, бундан бир афта эвельси Аметнеи Зухра оларгъа мусафирликке кёлнп кеткенлер.
Амет аэроклубда окъувыны битирген сонъ, онда инструктор олып къалгъан.

Андижангъа кетеджек ёлджулар автобускъа толуштылар.
Сервер озгъармагъа кельгенлернен сагълыкълашып, къадынынынъ янына кельдн.
Айше эля козьлерини онъа тикти.
Акъайына беслеген къуванчы ве гъуруры козьлерннден яш олып тёкюльди..

Машина кочеяткъанда Махрамкул ака Серверге бир топ хош къокъулы гулъ ве чичек узаттьг.

— Огълум, самолётнен кетеджексинъ, бу чичекшернп солдурма,— деди.—Озь азбарымыздан уздим.
Москвагъа тюшкенинънен мавзолейге бар да.бу чичеклерни Лепиннииъ табуты устюне къой.
Айды, акъ ёл санъа, азиз огълум!

— Акъ ёл!—деп багъырышты топл'а'нгъанлар.

— Огъурлыёллар олсун!
