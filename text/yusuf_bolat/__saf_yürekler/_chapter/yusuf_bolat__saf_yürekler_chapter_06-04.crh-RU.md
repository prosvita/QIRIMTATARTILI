### 4

Акъикъатен, устанынъ беклеген адамы бар эди.
Бугунь саба ишке кетмеге азырлангъанда Зннаида Федоровна келип, Галина Ивановнадан телеграмма алгъаныны, акъшамгъа таба Сабир Мухаммедовичлернен келеджегини бильдирди.
Зинаида Федоровна бу хаберни айтаракъ, оны аналарджасына тенбиеледи:

— Инатлыкъ этме, Андрей Павлович, иштен эртеярыкъ къайт да, къадынынъны урьметнен къаршылап ал.
Олып кечкенлерни авагъа савурып ат.
Галя да япкъанларына пешман олгъан.
Озь янълышыны анълагъаны чокъ яхшы, чюнки бойле адам эрте-кеч илле догъру ёлгъа минер.
Бираз незакетли олмагъа тырыш, къадын тухумы урьмет севген бир махлюкътыр.
Шишип къалгъайды, адетимиз ойле.
Ойла, сев ве лякин эв ичинде къапалып къалмасына ёл къойма.
Бала-чагъалары олмагъан къадынларнынъ энъ хаин душманы ишсиз-кучьсиз юрювдир.
Ишлесин!
Керек олса гедже-куньдюз ишлесин.
Къайракъташта иш азмы?
Мен оны озюме, балалар багъчасына алмакъ истейим.
Галя ичюн район маариф шубесинден эмир алып кельдим.
— Бойле бир кириш сёзюнден сонъ, Зинаида Федоровна: — Келеджегини Галя санъа бильдирдими? — деп сорады.

— Хайыр, бильдирмеди, — деди уста. — Кеткенине бир бучукъ ай олса да, шу вакъыт ичинде бир сатыр язы язгъаны ёкъ.

— Я сен яздынъмы?

Уста индемеди.
Зинаида Федоровна кулер козьлерини къысып, Промкинни ачувлатмагъа истер киби:

— Санъа язмады амма, мени ич бир афта мектюпсиз къалдырмады, — деп алды.
— Куньлеме, бу мектюплер аслында манъа дегиль де, санъа эдилер.
Сенинъ адынъа язмагъа базнасы отьмесе керек.
Менлиги де кедер эткендир: башта озю язсын, сонъ мен язарым, деп беклегендир.
Экинъиз де тюрткеч текелер киби инат чыкътынъыз.
Не де олса, етти энди къардашым.
Тюневин эвленген киев-келин дегильсинъиз.
Омюринъизнинъ къалгъан къысмыны кускюнлик, даргъынлыкънен дегиль де, достлыкъта, муаббетликте кечиринъиз.
Омюр инсангъа бир кере бериле.
Оны билип яшамакъ керек.
Унутма, акъшамгъадже бир топ чичек тап.
Айды, Сабир Мухаммедовичлернинъ эвинде корюширмиз.
Кочип келе экенлер, къадынынен таныш олурмыз.

Бу лакъырдыдан сонъ Промкин ишке-къырларгьа кетти, нефть качалкаларыны тешкерип, онда оператор ларнен, монтёрларнен, чиленгирлернен корюшти, зарур костеришлерде булунды.
Лякин бутюн кунь ишнен мешгъуль олувына бакъмадан, Галина Ивановна бир дакъкъагъа биле акъылындан чыкъмады, козю огюнден чекильмеди, изме-из онынънен юрген киби олды.
Факъат онынъ юрегини нешэлендирген, барлыгъына тендиристлик берген шимдики къадыны дегиль де, дженктен эвельки къара сач, комюр козь, эсмери бетли, бол табнатлы, саф юрекли, эрке ве шаян Галочка эди.
Промкин бугунь акъшам Галина Ивановнаны дегиль, Бакулы къызны —— Галяны беклей эди...

Уста иштен къайтаякъанда Зинанда Фёдоровнанынъ айткъанларыны хатырлап, Къайракъташгъа етмезден эвель машинадан тюшип, Махрамкул аканынь азбарына кирди.
Къарт, азбарда раатланмакъта эди.
Къапыдан киреяткъан устаны корьгенинен, аякъкъа турды, онынънен ал-хатир сорашты.

— Иштен къайтасынъмы?

— Эльбет, иштен къайтам, — деди Промкин, — ёл устю бир аякъ кирип-чыкъайым, дедим.

— Олмаса - звге буюр, бирер пияла чай ичейик.

— Сагъ олунъыз, отурмагъа вакъытым ёкъ.
Сабир Мухаммедович хорантасынен кочип келе экен, оларны къаршыламакъ истейим.
Сизде бир къач чичек тапылмазмы?

— Ничюн тапылмасын, менде къыш чичеклери бар,— деди Махрамкул ака ве азбарнынъ ыйыкъ кешесиндеки чичек мешересине догърулды.
Ешиль япракълары морарып къалгъан чичеклернинъ эписинден тюс алып, эки гуль десте ясады.
— Эшиткениме коре Галина Ивановна да келе экен, — деп ийлесиз козьлерине устаны сынап бакъты — Мына булардан бирини эль къадынына, экинджисини де озюнъкине берирсинъ.

Уста «тутулдым!» деп утанды.
Промкинлернннъ аиле омюринден хабердар олгъан Махрамкул ака, Андрей Павловичнинъ къолайсыз бир алгъа къалгъаныны эслеп лакъырдыгъа башкъа бир джерьян бермеге тырышты.

— Чичек омюр зийнетидир.
Меним Сарварым чичек дегенде джаныны бермеге азыр эди.
Баарь кельдими, иши-кучю азбар ичинде чичек асрамакъ эди.
Бу чичеклерни мен махсус онынъ ичюн сакълайым.
Сувукъ аваларда оларны джам парниклернен орьтем.
Баарьде огълум къайтып кельгендже гъайып олмаса экенлер.
Сен насыл тюшенесинъ, уста, бу чичеклерге сувукъ ургъандже Сарвар ордудан къайтып келирми?

— Келир, Махрамкул ака, илле келир...

— Тилинъе бал, къардашым.

Уста эки гульдестенен азбардан чыкъты.
Чичеклер онъа кене яшлыкъ девраныны хатырлатты: дерсинъ о, севимли къызнен корюшмек ичюн, эрте-ярыкъ тайинленген ерге кете...

Махрамкул аканынъ эви Къайракъаташнынъ чет бир еринде олгъанындан, ёлда устагъа ич бир кимсе расткельмеди.
Лякин нефть резервуарларыны кечип, фурунгъа таба айланаяткъанда, огюне Айрапетов чыкъып къалды.
О, отьмек юклю арабанен кетмекте эди.
Устаны корер-корьмез:

— Тр-р-р, бульбуль! — деп атнынъ тельбевинн тартты, козьлерини устагъа чевирди.
— Яхшы япасынъ, Андрей Павлович, туллыкъ да бекярлыкътыр дей тургъанлар, файдаланып къал, Къайракъташта акъайсырап къалгъан апакъайлар онларнен.
Галина Ивановна да артта къалмайдыр.
Дееджегим, ярышлашынъ, бакъайыкъ биринджиликни ким алыр.

Айрапетов къарыкъ давушынен къахкъахалап кульди.
Промкин сёгюнеджек олса да, тилини тутты ве элини «кет шуны башымдан» дер киби сильтеп, ёлуна кетти.
Лякин бу расткелишювден сонъ озюни пек онъайтсыз ис эте башлады: ёлдан кечкенлернинъ эписи гуя онынъ чичеклерине бакъа ве онъа куле эдилер.

Уста идаре огюндеки ёлны конделеп кечерек, тар бир аралыкъкъа бурулды.
Бу арада онынъ артындан къычырдылар:

— Андрей Палыч, токътанъыз, сизге телеграмма бар.
— Пешинден етип кельген почтальон къыз:— Мына, саба кельген эди, лякин сиз иште олгъанынъыздан элинъизге беремедим, — деди.
— Телеграмманы истер ал-истер алманъыз, чюнки телеграмманынъ саиби де Къайракъташкъа келип етти.

— Кельдими? — деди уста бир джаннен.

— Даа шимди юк машинасынен кечип кеттилер.

Уста телеграмманы ачып бакъты:
«Андрей!
Ярыи акъшам мени бекле.
Сен огъул бала севесинъми, къызмы.
Опем.
Сенинъ Галянъ».

Уста бу худжур телеграмманы текрар-текрар окъуса да ондан ич бир шей анълап оламады.
«Бу насыл бир манасыз суальдир?— деп тюшюнди.
— Валлаи я о чылдырды я да манъа бир шей олды».

Уста Сабир Мухаммедовичнинъ ёл къапысына янашты.
Къапы аралыгъындан азбаргъа бакъты.
Амет, Николай Васильевич, Зарифе енге ве башкъалары машинадаки бокъчаларны ве эв эшьяларыны софагъа ташымакъта эдилер.
Онынъ козюне Галина Ивановнаилиштн.
Галянынъ юзю тазерген, бети толушкъан, козьлери шенъликнен парылдайлар.
О, ишнен мешгъуль олса да дакъикъада бир козьлеринн къапыгъа тикип ала.

Устанынъ юреги ынджынувнен сызлады.
Озюнинъ хабери олмадан:
«Ах меним къадынчыгъым!—деп алды.
— Абдаллыкъ эттим, кечиктим...

Промкин утана-утана азбаргъа кирди ве эписинен эль тутушып чыкъты.
Сопъ, башыны салындырып тургъан Галянынъ янына кельди ве тыныкъ Оир давушнен:

— Хош кельдинъ, Галя!—деди.
— Багъышла мени, бираз кечиктим.
— Бу сёзлерни аитаракъ, элиндеки гульдестени узатты.

— Сен де багъышла, Андрей, мен...
— Галина Ивановна сёзюни битирмеди, богъазы къарыкъкъан киби ол ды, юткъунды, козьлери яшланды.
Озюне узатылгьан чечеклерни алып эшитилир-эшитильмез бир давушнен:—Бар, ярдым эт, сонъ эвге кетермиз,— деди.

Машина бошатылгъан сонъ эркеклер озь аралары лакъырдыгъа тутундылар.
Зинаида Фёдоровна Галина Ивановнанынъ къолтугъына кирип, оны азбарнынъ кенар бир кошесине чекти.

— Айт, джаным, Ташкент сеяатынъ насыл кечти?

— Чокъ яхшы кечти, Зинанда Фёдоровна...
Меннм ичюн япкъан алидженаплыгъынъызны омюр билля унутмам.
Ташкентке барып тюшкенимнен Сабир Мухаммедовичлернинъ эвлернни барып таптым.
Директорымызнынъ къарысы Гульджиан аджайин бир инсан экен, мени озь тувгъаны кнби къаршылап алды, мусафирханеде къонмама разылыкъ бермеди.
Оларда ятып турдым.

— Докторларгъа корюльдинъми?

— Гульджиан мени Ташкентнинъ энъ намлы экимлерине касьтерди, эвде де башым уджындан чекильмедн.
Докторлар менде ич бнр тюрлю хасталыкъ тапамадылар, нерваларыма саип олмамны тевсие этти лер.
Кучючик бнр операциядан кечтим...

Галина Мвановна «операцнядан кечтим» дегеиинеп, янакълары къандиль алмасы киби къызарды, манълайында тср тамчылары пейда олды.
Утангъанындан башыны эгди.

Зинанда Фёдоровна элини онынъ омузына ташлады ве самимий бир давушнен:

— Айт, джанчыгъым, умют бармы?—деп сорады.

— Бир къач йылдан ана олурсынъ, дедилер.
Бу ишке асабийликнинъ де буюк кедери ола экен.
Гульджиан мени озь незарети алтына аладжакъ олды.

Зпнаида Фёдоровна балаларджасына къуванды.

— Сен бахтлы къадынсынъ,— деп онынъ янагъындан опьти.
— Санъа бир оджакъ бала къысмет олсун.
Яшларымыз Борюкъышлакъны парккъа чевиреджек олалар.
Балачыгъынъызнынъ элинден тутып, акъшамлары онда гезмеге чыкъарсынъыз.
Ана-баба ичюн бундан да буюк бахт олурмы?
Сен, Андрей Павловични аджы, зытына басма, къутуртма.
Сеи олмагъанда бутюн вакъыт азап чекти, дёрт козьнен сени бекледи.
Эр кишидир, онынъ базы бнр къолайсызлыкъларына къатланмакъ керек.
— Зинаида Фёдоровна акъылына апансыздан янъы бир фикир кельген адамнынъ тавурынен:— Вай джаным, аз къалды унуткъан эдим,— деди.
— Район маариф шубеси сени бизим балалар багъчасына мурсббие тайин эткенМен бу хаберни тюневин эшиттим ве пек къувандым.
Сени къайдан билип къалгъанларына тааджипленесинъми?
Оны мен де анълап оламадым.
Николай Ваеильевичнинъ иши олса керек.
Берабер ишлермиз, Галя.
Къайракъташкъа эр кунь янъы-янъы хорандалар кочип келелер.
Бала чокълашты.
Бизде ялынъыз эки муреббие бар.
Иш къыйынлашты.
Санъа ялварып айтам, ярындан кечи ёкъ, ишке чыкъ.

Галина Ивановна Къайракъташкъа кочип кельген сонъ озюнн джемаат ичюн арткъач бир адам сайгъан эдн.
Шимди бу муляйим къадыниынъ сёзлерини эшитерек, джан-юректен ифтихарланды ве къуванды.

— Беджерсем барыр эдим амма, элимден кельмез деп къоркъам,— деди ве ие айтырмы дер киби, суаль бериджи козьлерини Зинаида Фёдоровнап.а тикти.

— Бала севген къадын балаларнен лакъырды этмеге де, кульмсге де, оларны кульдирмеге де тиль тапар.
Сырасы тюшкенде манъа мураджаат этерсинъ, бильгенлеримни айтыр-анълатырым.

— Ишке ярындан тюшейимми?

— ёл ёргъунлыгъы кедер этмесе ярын саба ншке чыкъ.

— Яхшы, Зинаида Фёдоровна, элимдеи кельгсн иш олса, кучнмни аямам, тырышып чалышырым,— деди Галипа Ивановна ве акъайы тургъаи тарафкъа бакъты.
Оларнынъ козьлсри бирп-бирине чатышты.

— Сен ашыкьасынъ гъалнба,— деп кульди Зинаида Фёдоровна.
— Бир дакъикъа даа сабыр эт.
Лаф битмедиАнавы панти бурун яш бар да...
Бакъ сен, ады тнлнм уджында тура да, хатырлап оламайым...

— Сержми?

— Ссржмн — Селимми, не де олса, аиа шу фармозон башымызны ашады.
амаи-раатлыкъ бермей: Галина Ивановна бнзге ярдымгъа кельсин, янъы йылгъа пьеса азырлайджакъмыз, дсн.
Драма тёгерегини онъа авале эткенлер.
Ниярнынъ риджасы да шу.
Кимдендир бнльмем.
сснинъ театр мектебинде окъугъанынъны анълагъанлар, шунынъ ичюн а бугунъ келир, а ярын келир, деп сени дёрт козьнен беклен эдилер.

Галина Ивановнанынъ къуванчы кокюс къафесинде сыгъмагъандай олды, козьлери отькюрликнен парылдадылар.
Къаршысындаки бу акъ бенъизли, акъ сачлы къадынны къучакълап-къучакълап опеджеги кельдиЛякин.
шай да олса, къуванчыны гизлемеге тырышты.

— Мен олмагъанда къыйметим арткъан, эр кеске керек олып къалгъаным,— деди.
— Меним онъайтсызлыкъкъа огърагъан артистлик девирим энди чокътан архивде къалды.
Ышанчларыны акълап оламам деп къоркъам.
Къайракъташта бу ишке башкъа адам ёкъмы?

— Къайракъташлыларны пармакънен сайып чыкътыкъ, лякнн сснден ляйыгъыны тапамадыкъРед этме, джаным, бар, яшларны къувандыр.
Олар пьеса азырлайджакъмыз деп, дели-диване олып юрелер.

Галина Ивановна артыкъ сабыр этемеди.

— Насыл бнр пьесадан башлайджакъмыз?— деп меселеге амелнй суретте якълашты.
— Тёгерек ишини анги бир тильде алып бараджагъымызны да тюнпонмек керек, чюнки Къайракъташ чокъ миллетли бир ердир.

— Биздекн руслар, узбеклер, татарлар ве башкъалары бири бирининъ тилинн сув-тильмач билелер.
Чешит миллетлернинъ огъул ве къызларыиынъ бир ерде достчасына чалышмасы тиллерини де бири бирине якъынлаштырды.
Сен насыл тюшюнесинъ, бельки

Гаджибековныиъ «Мешеди Ибад» пьесасындан башлармыз?
Бу комедияны бильсеиъ керек.
Менде онынъ азербайджан тилинде ноталарынен басылгъаи китабы бар.

— Азсрбайджан тили.чде ойнайыкъ дейсизми?

— Ойнасакъ не олгъан?
Къайракъташта тилимизни анъламагъан адам я тапылыр да я ёкъ.
Сен Гуль наз олурсынъ, мен де тул къадын ролюни ойнарым.

— Зинаида Фёдоровна, сиз де роль аладжакъ оласынъызмы?

— Комсомоллыкъ чагъларымда мен сана диванеси эдим.
Бир яшлыкъта, бнр къартлыкъта дегенлери кнби, бир даа санада корюльмек истейим.
Лякип бильмейим, къартсынъ деп, Нияр мени джедвельден снлип ташламаз экенми!

Галина Ивановна оиы эки элинен къучакълап:

— Зинаида Фёдоровна, кунь эвельден айтам: бу аджанп бир спектакль олур!—деди.

— Мен де ойле беллейим.
Айды, бар, къоджанъиыиъ джаны богъазындан чыкъаятыр.

Промкин ердеки чемоданны алып, олар къары — къоджа азбар къапыгъа догърулдылар.
Лякин къапыны ачайым дегенде омузында гугюми олгъан Нияр азбаргъа кирип къалды.
Джемаатнен селямлашкъан сонъ, аналыгъына бурулды:

— Анай, иштен къайткъаным^ тамам бир бучукъ саат олды,— деди.
— Эвни джыйыштырдым, аш пиширдим, мына сувгъа да бардым, сиз аля даа ёкъсынъыз.
Энди буны эвге къайтмакъ вакъыты кёльмедими?

— Биз де къайтаджакъ олып азырлана эдик,— деди Зинаида Фёдоровна ве артындан кельмеси ичюн Николай Васильевичке козь эгпи.

Галина Ивановна Нияргъа кулюмсиреп:

— Мында кельчи, къардашым,— деди ве сумкасындан учь букленген бир кягъыт чыкъарып, Ниярньип элине туттырды.

— Бу мектюп санъадыр-

— Кимден?

— Гупомнинъ саибинден.

Нияр абдырады.
Чырайы кягъыт киби агъардьк.
Мектюп оны къувандырдымы, къоркъыздымы, буны азбардакилер анълап оламадылар.

Промкинлер сокъакъкъа чыкъкъанда кок юзюнде энди биринджн йылдызлар джильпильдеп башлагъан эдилер.
Бакудан мында кельген сонъ Галина Ивановна ильк сефер акъайынынъ къолтугъына кирди ве дюньяда энъ муаббет адамлар киби шенъ-шерамет лакъырды этерек, ёл бойлгп кеттилер.

— Галя, — деди акъайы къарысына, — мен сенинъ телеграмманънынъ мундериджесинн анълап оламадым: суалинънинъ манасы не?

Галя токъталып-турып акъайынынъ козлерине бакъты.
Сонъ башыны эгерек:

— Мен ана олмакъ истейим,— деди,—онынъ ичюн сени де къувандырмакъ истедим.
Сен исе бойле бир адий шейни биле анълап оламагъансынъУста элиндеки чемоданны ерге ташлап:

— Мына не!
— деп созды.
— Я бу мумкюн шейми?..
Нкъ, мен башкъа шей айтмакъ истедим...
Догърумы?
Керчек айтасынъмы?

Галина Ивановна козьлернни сузип, башыны саллады.
Уста, чылдыргъан бир адам киби, ёл ичннде къадыныны къучакълап, оны янакъларындан, козьлеринден опьмеге башлады.

— Эгиз олсунлар, джаным, эм огълан, эм къыз бир вакъытта догъсынлар...

— Етти, етти...
Сен делирдинъми не мараз?
Елдырт барып да бирн чыкъып къалса не тюшюнир?

Ёлларына девам эттилер.
Омюр билля эвлятсыз къалырым деп окюнген ве балалы аилелериннъ бахтына сукълангъан уста, озюни еди къат кокнинъ устюнде ис этти.
Шимди о, Галина Ивановнаны, эиъ азиз ве севнмли бир адам киби, эллери устюнде алып кетмеге азыр эди.

— Галя, сен бу сёзюнънен мени бахтлы эттинъ.

Валлаи, тешеккюримни айтмагъа сёз биле тапамайым

— Озенни корьмей тура, папучынъны чыкъарма^ тешеккюринънн бешиктеки баланы корьгенде айтырсынъ.

— Галя!
Менде баягъы пара топланды, айт, санъЭ' насыл бир бахшыш алайым?
Къыйметинден къоркъма, бинъликлернен эсап кор-

— Сен бахшыш алайым деп ойланып тур, мен исе* санъа да, кендиме де Ташкенттен алып кельдим.
Бакуда, Каспнй денъизи ялысындак!!
биринджи корюшювимиз хатырынъдамы?
Мен сантырач мавы ангер кийип чыкъкъан эдим, сен нагъышлы акъ кольмекнен кельгенэдинь.
Тыпкы шу урбаларнынъ озьлеринден алып кельднм.

Уста къарысынынъ элини сыкъты.

— Галя, ярындан шу урбаларны кийип, омюримизни къайтадан Каспин ялысындаки биринджи корюш юви м изден ба шл а йы къ м ы?

— Мен разым,— деди Галина Ивановна ве акъайына янтайды.

Олар азбарларына келип еттилерГалина Ивановна* кружева перде чекильген ешиль пенджсрени корьгенинен, юреги чапалангъан кнби олды.
О, акъайынынъ фикирини анъламакъ нчюн:

— Район маариф шубсси мсни балалар багъчасына муреббие тайин эткен,— деди.
— Ярындан ишке тюшеджек олам.
Сен бу меселеге насыл бакъасынъ?

— Чокъ яхшы, Галочка, эв ичинде къол къавуштырып отурмакътан исе...

Промкин дерал агъызыны къапатмагъа межбур олды: Галя шарт токъталып, окели козьлерини акьайына фырлаидырды:

— Къол къавуштырып арамтамакълыкъ эткенинъ.
етти энди, демек истейсинъми?
Бу вакъыткъадже чырай сытып юргенинъ чалышмагъаным ичюн экен де< Менимкъазанчыма мутадж олгъандырсынъ да...
— Ёкъ, чалышмам, манъа ишнинъ кереги ёкъ.
Акъай олгъан сонъ.
бакъмакъ, беслемек керексинъ.

Промкиннинъ юреги эскиси киби инъледи- «Бурнуна: эв къокъусы урды,— деп тюшюнди о.
— Дерди битмеген.
Даа чекеджегим бар...
Не япмалы, баш язысыны козь корер дегенлер

Олар сес-солукъсыз эвге кирдилер.
