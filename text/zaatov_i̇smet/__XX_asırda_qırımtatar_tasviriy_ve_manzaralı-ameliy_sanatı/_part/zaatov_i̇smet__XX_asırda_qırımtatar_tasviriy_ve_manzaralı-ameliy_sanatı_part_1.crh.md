## OIRIMTATAR MANZARALI-AMELİY VE TASVİRİY SANATININ XX ASIRĞA QADAR ŞEKİLLENMESİ VE İNKİŞAF ETMESİ

### 1.1. Oırımnın qadimiy polietnik medeniyetinin fenomeni

%Qırım medeniyeti — cian kölemindeki bir fenomendir.
%Onıñ unikalligi territoriya ceetinden deyerlik büyük olmağan yarımadanıñ sıñırları çerçivesinde asırlar devamında mında biri-biri artından kelip-ketken çoqtan-çoq etnoslarnıñ qarışmasınen belgilengendir.
%Tarih iliminde Qırım yarımadası aqqında Şarq ve Ğarbnıñ sıñırındaki alâqalar zonası, çeşit-türlü tsivilizatsiyalarnıñ körüşüv yeri olğan "insanlıq tarihınıñ tecribe tarlası" degen fikir tesadufen pekinip qalmağandır.
%Qırımnıñ coğrafik vaziyeti, onıñ ana-qıtadan yarımada şekilinde ayrı bulunması maalliy medeniyetniñ spetsifik qurulışında az rol oynamağandır.
%M. Voloşinniñ obrazlı etip aytqanı kibi, "...mında tolup-taşqan insanlıq aqımlarınıñ ayrı irmaçıqları aqıp kele, sakin ve çıqımı olmağan limanlarda qatıp qala, olarnıñ sazlığına öz balçığını qoya, biri-biriniñ üstüne qat-qat yata, soñra ise tabiiy sürette biri-birinen qarışa ediler".

%Tarihçılarnıñ tahminlerine köre, eyi tesirli iqlim şaraitlerinen ayrılıp turğan Qırım toprağı beşeriyetniñ, zemaneviy tsivilizatsiyanıñ qadimiy beşiklerinden biridir.
%Arheologlarnıñ tedqiqatları sayesinde mında aşağı paleolitten başlap, insan duraqları tapıldı.
%Simferopolden şimalge 25 kilometr avlaqta Zuya özeniniñ vadiysinde yerleşken Kiyik-Qoba qobası (aşağı paleolit, 100 biñ yıl evelsi) Qırımda eñ qadimiy duraqlardan biri sayıla.
%Orta paleolit deviri (50-40 biñ yıl evelsi) neandertaletslerniñ Salaçıq köyünde (Bağçasaray rayonı), kromanyonlarnıñ Simferopol şeerindeki (Küçük Salğır özeniniñ sol yalısındaki Çuqurça qobası), Belogorsk rayonındaki (evelki Qarasuvbazar — Aq-Qaya) duraqları ile taqdim olunğandır.
%Yuqarı paleolit (35-10 biñ yıl evelsi) ise abidelerniñ keniş gruppasınen taqdim olunğandır (Belbek özeniniñ vadiysindeki Süren durağı, Burulça özeniniñ vadiysindeki Burun-Qaya qobası, Acı-Qoba qobası ve ilh.).
%Olar Şimaliy Qaradeñizboyu ve Qara deñizniñ Kavkaz yalısındaki abidelernen bir çoq beñzerlikke malikler.
%İlk eşyalarnıñ peyda oluvı taş deviriniñ başlarına doğru kele, meselâ kemik ve boynuzdan yasalğan oyma ve kertiklernen bezetilgen bu eşyalarda endi bediiy yaratıcılıqnıñ iptidaiy elementleri közge çarpıp başlaylar.
%Bu devirde taşnı, terini, ağaçnı ğayrıdan işlev melekeleri inkişaf ete, aqılane ve tantiminen yasalğan qırğıçlar, disk şekilindeki aletler bundan delâlet bermekteler.
%Maddiy medeniyet tapılmalarınen zengin olğan Çernaya (Çorğuna) özeniniñ vadiysindeki Süren-2, Şan-Qoba, Fatma-Qoba, Murzaq-Qoba, Boran-Qobanıñ Yuqarı qatlamı mezolit (14-7 biñ yıl evelsi) devirine aitler.

%Qırım tarihınıñ qadimiy deviri yeterlik derecede tolu tedqiq etilmegen, biz neolit (milâdiyden 6-3 biñ yıl evelsi) deviri aqqında bayağı çoq malümatlarğa malikmiz.
%Bu devir inqilâbdan evel K. S. Merejkovskiy, N. N. Klepinin, A. S. Moiseyev kibi alimler tarafından ögrenilgen edi.
%Olarnıñ Çatırdağ qobaları, Biñbaş-Qoba, Suuq-Qoba, Pıçqı ve Süren köyleri, Sarıgol gölü yanındaki duraqlar, Gurzuf davanındaki duraq, Üç-Qoş durağı boyunca yapqan tedqiqatları buña misal ola bilir.
%Qırımda qadimiy sakinler yaşağan 150-ge yaqın duraq bellidir.

%Qırım kirametiniñ qadimiy nümüneleri ta neolit devirinden bellidir.


Belli ki, qomşu territoriyalarnın medeniyetlerinde de böyle şeyler bar edi.

Bütün bular «tunç deviri yerli qabilelernin ömür faaliyeti tek aktivleşmesinen değil, aynı zamanda olarnin Oadimiy Şarq, Aq deniz etrafındaki, Kavkaz artındaki tsivilizatsiyalarnen sıq qonuşmalarınen de qayd oluna» demeğe esas bereler.
(205.
76-ncı sahife).
O devirde Oırımda Kemik-oba medeniyeti (bu söz Oarasuvbazar yanındaki «Kemik oba» gurğanı adından kelip çıqa) inkişaf etmekte edi.
Hem bu medeniyet içün ziraatçılıq ve hayvanasravcılıq harakterli ediler.
Bağça eli koyu yanında tapılğan plâki taşlarda oyulıp yapılğan resimler — tuvar hayvanlarının hem de ziraatçının iş aleti sayılğan çapalarmn tasvirleri -fikirimizni açıq-aydın isbatlaylar.

Oırımnın qadimiy medeniy an anelerinin ilerideki inkişafı köçebe qabileler devirinen bağlı oldı.
Bu qabilelernin yaşav arealı bütün Şimaliy Qara denizboyum ve aşağı Dnepr boyum qavrap alğan edi.
Demir deviri başlanğan son köçebe qabilelernin medeniyeti yerine, bazı bir malümatlarğa köre, acem tilli kimmeriylernin (gmıri-gimeriyos, eramızdan evelki IX—VII asırlar) medeniyeti kele.
Kimmeriylernin medeniyeti artıq açıq-aydın etnik mensüplikke malik edi.
İzleri ta Küçük Asiyağa barıp çıqqan kimmeriyler tek Qırım yarımadasında değil, deyerlik bütün Şarqiy Avropanın cenübinde yaşay ediler.
Bu halq haqqında yazma menbalar bar — meselâ, Gömer özünin «Odisseya>>sında bu halqnı anıp keçe.
Bazı bir mutehassıslarnın fikirince, «kimmeriyler» termini Oırımnıh toponimik adlarında da saqlanğan.
(58.
213-nci sahife).

Kimmeriyler esasen yaylâ hayvanasravcılığınen meşğul olğanlar.
Her bir hayvanasravcı qabilede olğanı kibi, kimmeriyler arasında da madenni işlev ve ondan yüksek sevieli bediiy eşyalar hazırlav sanatı ğayet ilerilegen edi.
Oadimiy tapılmalar — tunç sapları nağışlı qaqma usulında işlengen qılıç ve hançerler, nağış elementleri olğan cenkâver baltalar, dolandaçiı örneklemen bezetilgen at taqımları, burma tunç bilezlikler de bundan delâlet bereler.
Madenden eşya yasavmn asırlarca devam etip kelgen an aneleri Oırımda skifler peyda olmazdan bayağı evelce mahalliy «canavar» üslübinin inkişaf etmesi içün negiz oldılar.
(205.
78-nci sahife).

Kimmeriyler medeniyeti ve onın yerine Şimaliy İran territoriyasından hem de Merkeziy Asiyanın qulan çöllerinden kelgen köçebe skifler (skolotsaqlar) medeniyeti yarımadanın esasen çöl tarafında inkişaf etkenleri halda, yurtlaşqan ziraatçı qabilelernin medeniyeti Oırımnın merkeziy, dağ eteği, dağ ve yalıboyu rayonlarında inkişaf etti.
Bu esnada laf Oızıl qoba medeniyeti haqqında kete.
Zaten, bu medeniyet öz adını qadimiy duraqlarnın izleri tapılğan Oızıl qobanın adından ala.
Mezkûr medeniyetke has maddiy abideler cümlesine kertmelernen ve solâr belgiler şekilindeki oymalı nağışlarnen bezetilgen cülâlı kiramet numüneleri kireler.

Oızıl qoba medeniyetinen aynı bir vaqıtta ya da biraz keççe tavr medeniyeti de inkişaf etti.
Yarımadanın cenübiy qısımını işğal etken bu medeniyet Oızıl qoba medeniyetine soydaş edi.
(205.
79-ncı sahife).
«Tavrlar» etnonimi yarımadanın adlarından birinde — Tavrida sözünde saqlanıp qalğandır.
«Tarih atası» Gerodot tavrlar haqqında hikâye eterek, olarnın birinci yetekçisi Taosnı ana (eramızdan evelki XIII asır).
Tavrlar hususında sonki anmalar eramızmn X aşırına aittir.
Böyle anmalarnı biz Vizantiya menbalarında oquymız ki, anda laf Oırımğa hristian missionerlerini yoilav haqqında kete.
Muellifnin fikirince, Oırımnın yalıboyuna cenübiy-şarqiy Küçük Asiyadan kelip çıqqan ilk yunan kolonistleri Oırım dağlarını Küçük Asiyanın cenübinde yerleşken Tavros dağlarına oşatıp, olarğa da «Tavros dağları» değen ad bergenler.
Ve tek şundan son mahalliy ehali «tavros», yani «tavrlar» ekzoetnonimini alğan.
ûadimiy yunanlar qırımlılarnın medeniyeti Küçük Asiyadaki Tavros dağlarında yaşağan hettlernin medeniyetine benzegenini (cümleden, divarlarnı quru usulnen qalav usulı) qayd etkenler.

Pek çoq tapılmalar tavrlar medeniyeti ve olardan evelki qabilelernin medeniyetleri arasında devamiylik olğanından delâlet bereler.
Meselâ, hem tavrlar, hem olardan evelki qabileler defn merasiminde «taş qutu»lardan faydalanğanlar, obalarnın töpelerinde monumental antropomorfik heykeller tiklegenler.
Tavrlarnın «taş qutu»ları Küçük Asiyadaki hettlernin ve Ğarbiy Kavkazdaki qadimiy abhazlarnın faydalandığı «taş qutu»larğa ziyade oşay ve mahiyetlerince burunğı mezarlıqlarnın bütün bir komplekslerini teşkil ete ediler.
Bundan da gayrı, tavrlar başqalarına nisbeten birinci olıp insan skulpturaları yapa ve olarnı qurğanlarnın töpesine yerleştirip başladılar.

Böyleliknen, tunç devir bitip, demir deviri başlanmasınen Qırımda çeşit tipteki medeniyetlernin inkişafı, çeşit etnik gruppalarnın beraberlikte yaşaması qayd oluna.
Yarımadadaki tabiatnın özü buna qoltuta edi.
Mındaki yalıboyu tüzemlikleri dağ rayonlarına çatışalar, yarımadanın bayağı qısımını çöller teşkil eteler.
Eminliknen aytmaq mümkün ki, o zamanlarda qabilelernin yarımadada yerleşüvi olarnın nenen meşğul olğanlarına bağlı ola, yani her bir medeniyet özüne en ziyade kelişken yemi seçip alıp, anda yerleşe edi.
Neticede «Oırımnıiî üç etnik vilâyeti meydanğa keldi ki, bu vilâyetlerde medeniyetnin biri-birinden farq etken özgün pıtaqları qomşulıqta yaşap, inkişaf ettiler, ...
XV asırda yekâne Qırım devleti teşkil olunğanğa qadar biri-birinen qarışıp ketmediler».
(90.
6-ncı sahife).
Her bir qabile kendi ekologik payanına malik olıp, bu hal olarğa pek büyük olmağan territoriya sınırlarında barışıqlı ömür sürmek imkânını bere edi.
Hocalıqnı çevirüv cehetinden türlü-türlü olğan ehali gruppaları özüne has simbiozni teşkil ettiler.
Böylece, tavrlar ve skifler arasında güzel münasebetler şekillene.
Skiflernin territoriyasına tutaş yerde qurulğan tavr yurtluqları (Ayvazovskoedeki, Alma Kermendeki yurtluqlar, eramızdan evelki IV-III asırlar) bum pek yahşi isbatlaylar, çünki bu yurtluqlar temelli pekitilmegen ediler.
Eki halq arasında mevcut olğan qatnaşuv hatta yekâne «tavr-skif» ehalisi haqqında laf yürütmek imkânını bere.
(205.
81-nci sahife).

Skiflernin kimmeriylernen münasebetleri ise bam-başqa harakterde edi.
Skifler kibi, kimmeriyler de hayvanasravcılıqnen oğraşa ve asılında skiflernin idda ettiği ekologik payannı işğal ete ediler.Tarihiy denişmeler neticesinde skifler kimmeriylerni Küçük Asiya territoriyasına sıqıp çıqaralar ve bundan son Qırım köçebe skif medeniyetini teşkil etken alemnin bir qısımına çevirileler.
İşte, aynı o vaqıtta Qırımğa ilk kere tamamile asiyaviy medeniyet kirip kele ve bundan son onın yerli qabileler medeniyetinen sintezi yüz bere.
Böyleliknen, Oırımdaki tsivilizatsiya inkişafının nevbetteki basqıçı eramızdan evelki VII asırda yarımadağa kelip yerleşken skiflernen bağlıdır.
Baştaları skif medeniyeti arealının ancaq küçük bir qısımını teşkil etken Qırım sonundan skif medeniyetinin ahırki durağına çevirile (mında skifler eramızmn üçünci aşırına qadar yaşadılar).
Bu devir etnik bağlantılarnın bayağı kenişlemesinen ayırılıp tura.
Bir taraftan, Oırımda skif medeniyeti tasdiq oluna, yani skiflernin dünyabaqışları, ibadetleri, urf-adetleri, sanatı keniş tarqala.
Diğer taraftan ise, Öırım medeniyetinde yunan, sonundan ellin tsivilizatsiyasının tesiri hep ziyade sezilip başlay.
EHİnizm devirinde mında tavr medeniyetini, tavrlarnın dinini kendilerine yaqın alğan yunan kolonistlerinin ilk yurtluqları peyda ola.
Oırımnıh bütün yalıboyum zapt etken ellinler ondan ziyade şeher-devlet teşkil ettiler, bu şeherlernifi en büyügi — Pantikapey ise Bospor saltanatının paytahtı oldı (eramızdan evelki V asır).

Yunan-tavr medeniyetlerinin sintezi Oırım territoriyasında öz mahsulını bere.
Bir taraftan, yunan aqçalarında tavr Devası tasvirlene (yunanlar tavrlarnın ana-tanrısı Orhilohqa sığına ediler).
Diğer taraftan — tavrlarnın medeniyeti yunan mifologiyasının, plastikasının obrazlarınen zenginleşe, antik heykelcilik qaidelerinin tesirini his ete.

Tavrlarnın kiramet sanatı keniş aks olunğandır.
Olarnin savutları qomşu halqlarnın sanatlarında keniş qullanılğan solâr belgilernen, semaiy temsillernen bezetilgen — Hersonesnin ellinistik qatlamlarında ğayet çoq miqdarda kiramet numüneleri tapıldı ki, olarnin saplarında ustalarnın adları «tavr» etnoniminen birlikte yazılğan.
(41. 31-nci sahife).

Bu devir Oırım medeniyetinin genezisi noqtaiy-nazarından ğayet körümlidir: bu devir yerli tavr elementlerinin skif dominantası ile sintezinen, yunan ve rum tesirinen qayd oluna.
Bundan da ğayrı, eramızdan evelki Vl-V asırlarğa ait olıp, Oırım territoriyasındaki skif qurğanlarında tapılğan acem eşyaları yerli medeniyetlernin Ulu Acem asabalığınen tanış olğanlarından delâlet bereler, işte, bu sintez sonundan meydanğa kelgen qırımtatar medeniyetinin inkişafı içün negiz olaraq hizmet etti.

Skifler Oırımda (Gerodot olarnı «çar skifleri» dep adlandırğan edi) aman-aman 1000 yıl devamında, olarnı Ğarpqa taba yılışqan got qabileleri tar-mar etkenge qadar yaşadılar.
Skiflernin yerine kelgen gotlar ise zamanlar deniştikçe yurtluqlı ziraatçılıqqa keçip, Skif Neapolinde (eramızdan evelki lll-ll asırlar) öz devletini qurdılar.
Şimdiki Aqmescitnin kenarında bulunğan Skif Neapolinin keççe peyda olğan qırımtatarca adı Kermençik edi.
Skif Neapoli — antik devirlerge has olğan tipik bir şeher olıp, onın freskalarnen bezetilgen cemaat ve mesken binaları, yunan tanrıları ve qaramanlarının, skif daiylerinin eykelleri qoyulğan soqaqları bar edi.
Skiflernin Şimaliy Oara denizboyundaki qomşu antik şeherlernen sıq alâqada bulunğanlarını biz tarihtan yahşi bilemiz.

O devimin maddiy medeniyeti ameliy harakterdeki bir çoq eşyalarnen taqdim olunğandır ki, olar yerli ehalinin çeşit medeniy alâqalarından delâlet bereler.
Bu eşyalar cümlesine skiflernin «canavar» üslübine has olğan harakterli yasamalar, qara ve qızıl figuralı yunan vazaları, çerçivesi tunçtan yasalğan acem küzgüleri, Ind okeanından alınma mercandan yapılğan boyuncaqlar kireler.
Bediiy ğayelernin özara qarışuvı antik örneklemen, silena ve satirlernin, Meduza Gorgonanın tasvirlerinen bezetilgen skif eşyalarında açıq-aydın aks oluna.
Skif sanatına Acem sanatında popular olğan polimorfik mahlüqlarnın — sfinksler, grifonlarnın obrazları da kireler.
Bu yerde şunı qayd etmeli ki, en areketçen ve en açıq muhitlerden biri sayılğan skiflemin köçebelik muhiti yabaniy menimsemelerge pek sezgir edi.

Yunan-skif medeniyetinin sintezi bir çoq unikal sanat abidelerinin peyda olmasına sebepçi oldı.
Böyle abideler sırasında Skif Neapoli yanındaki atlılar ve çalğıcılar tasvirli resimler ile, ağaç skulpturalarnen (sfinks ve grifonlarnın figuraları) ziynetlengen nekropolnı, antik kiramet, quyumcılıq numünelerini anmaq mümkün.

Vaqıtlar keçip, skiflernin qalımtıları yerli ehali arasında sinip kettiler.
Amelde skiflernen bir vaqıtta (eramızdan evelki VII asırda) Oırımda peyda olğan yunan kolonistlerinin medeniyeti haqqında aytacaq olsaq, bu — zanımızca, Oırım medeniy asabalığının eh ögrenilgen qısımıdır.
Ebet, antik Qırım antik Yunanistan ya da antik Küçük Asiyanın iriştigi yüksekliklerge irişip olamadı.
Ne ise de Oırımda yunan medeniyetinin merkezleri olaraq ğarpta Hersones, şarqta — Bospor saltanatının paytahtlarından biri olğan Pantikapey, eramızdan evelki VI asırda qurulğan Feodosiya, Kerkinitida (zemaneviy Evpatoriya yerinde) tanıla ediler.
Bospor saltanatını Oırımdaki qadimiy yunan medeniyetinin eh aydın körünişi, dep saymaq mümkün.
Bu saltanat 800 yıl yaşap, Mitridat Evpator zamanında özünin eh yüksek noqtasına çıqtı.
Onın ehalisinin etnik erkânı hususında ilmiy edebiyatta pek çoq baaslar oldı.
Ekseri tedqiqatçılarnın fikirince, mında esasen yunan ve sarmat medeniyetlerinin elementlerini menimsegen skifler yaşağanlar.
Diğer baqışqa köre ise, Bospor saltanatındaki ehalinih esas qısımını yunanlar teşkil etkenler.
(75.
6-ncı sahife).

Oırım medeniyetinin inkişafındaki bir sıra hususiyetler Feodosiyanın tarihınen bağlılar.
Skifler bu şeherge «Ardabda» değenler, türk menbalarında ise «Aradayda» denile.
(227.
1-nci sahife).
Yunan kolonistleri tarafından qurulğan Feodosiya sonundan cenevizlernin Kafa adlı şeheri olaraq tanıla ve Oara deniz boyundaki eh büyük ticaret ve medeniyet merkezlerinden birine çevirile.
Türk işğali yıllarında ise Kafa şeheri Oırım yarımadasındaki osmanlı medeniyetinin merkezi sayılğan Küçük İstanbul sıfatında biline.

Başqalarına baqqanda antik tsivilizatsiya şeherlerine coğrafik cehetten yaqınca turğan Hersones ta orta asırlarğa qadar Oırımda yunan medeniyetinin tayanç noqtası olıp keldi.
Hersoneste eramızdan evelki lll-ll asırlarda yerli koroplast-heykeltraşlar tarafından yapılğan antik skulpturalarnın fragmentleri bu künge qadar saqlanıp qalğanlar.
Böyle soy skulptura antik Hersoneste populâr olğan tanrılar — Deva ve Geraklm, Apollon ve Dionisni, Kibela ve Afroditam aks ettirmeknen, olarnı tasvir etüv üslübinde Skopas, Praksitel, Lisippnin tesiri duyula.
Koroplastika sanatının Hersoneste gür inkişaf etmesini hem diniy ihtiyaclarnen, hem mevziiy materialnen (yani mında mermernin olmağanınen ve yahşi keyfiyetti balçıqnm mevcutlığınen) anIatrnaq mümkün.
Pişken balçıqtan skulpturalar yapuvnen şeherde bir qaç ustahane meşğül edi.
(214.
15-nci sahife).
Orta asırlarda Hersones Oırımda ve Şarqiy Avropada Vizantiya medeniyeti hem de hristianlıqnı terğib etici merkezge çevirile.
(223.
90-91-nci sahifeler).

Böyleliknen, antik medeniyet (Orımnın yalıboyu) ve tavr-skif qabilelerinin medeniyeti (Oırımnın çöl ve dağlı qısımları) mudavmet alâqada bulunğan ediler.
İcadiy bağlantılar, başqalarından alıngan an aneler neticesinde qırımlı ustalar klassik skulptura ve mimarcılıqnen, orderler sistemasınen tanış olalar, qurucılıqnın özleri içün yanı usullarını, esnafçılıqnın yanı — pencere camı ve polihrom savut istihsalim menimseyler.
Aynı vaqıtta rumlar arasında pek mot olğan mozaikalı cam (milliofiore) hazırlav da qulaç ala.
(41. 102-nci sahife).

Antik Oırımğa ait keramikanı öğrenir ekenmiz, yerli ustalar antik çerepçilikni tam manada menimsegenlerini körmek mümkün.
Halbu ki, antik çerepçilik an aneleri Oırımda import numüneleri, yunan kolonistleri vastasınen tadbiq etilgen ediler.
Antik Qırım keramikası değende biz mahalliy balçıqtan çerep tezyasında yapılğan eşyalarnı ya da yapıştırma usulnen yapılğan qızıl laklı, qızıl balçıqlı, kok balçıqlı işlemelerni közde tutamız.
Aş-suv savutları çeşit türlü amforalar, pifoslar (kübler), bardaqlar, çanaqlar, şemdanlar, gügümlernin keniş assortimentinden ibaret olıp, olar bütün antik Aq denizboyunda nasıl şekilde yapılğan olsalar, mında da aynı şöyle şekilde ediler.

Torevtika ve quyumcılıq sanatına has şeyler — bediiy cehetten acayip yapılğan kümüş eşyalar, tunç, demirden yapılğan bilezlikler, uçları ayrı olıp, ayvan ya da yılan başlarının tasvirinen nağışlanğan bilezlikler, yüzükler yapılğanda ustalar hem yunanlarnın, hem çöl qabileleri sanatının tesirinde bulunğanları sezile.

Taliy tanrısı Tihe, yahut Nika, Demetra kibi tanrılar tasvirlengen gemmalar da tapıla turğan.
Bu gemmalar da, bes-belli, Qırım territoriyasında işlengenler: menbalarğa köre, Bosporda taş kesüvnen oğraşıcı ustahane çalışqan.
Lâkin mında ketirilme şeyler — fibulalar, toğalar, dögmeler de az değil edi.
(112.
75-nci sahife).

Bütün bular antik Oırımnın büyük şeher merkezlerinde medeniyet yunanlarnm küçlü tesiri altında inkişaf etkeninden delâlet bereler.
Lâkin türk qabilelerinin erte-ğarp birleşmesi sayılğan hunnlarnın eramızdaki IV asırda yapqan istilâsı neticesinde Oırımda antik tsivilizatsiyanın izleri deyerlik büsbütün siline; Vizantiya medeniyeti ise öz tesirini Oırımda antik an'aneler artıq unutılğan son keçirip başlay.

### 1.2. Orta asırlarda Oırımda mevcut olğan etnomedeniyetlernin sintezi ve bu negizde Oırım hanlığı devirindeki umumqırım medeniyetinin şekillenmesi (qırımtatarlarnın etnogenezi

kontekstinde)

Vizantiya quvetke kirgen sayın Oırım da (esasen onın yalıboyu qısımı) hristian pravoslaviyesinin tesirine qapılğan memleketler cümlesine qoşulıp, erte orta asırlar devirine adım ata.
Hristianlıq ğayeleri başta bir mimarcılıqta aks oluna.
Mında kilseler ve monastırler, qoba ibadethaneleri, bazilikalar, rotondalar qurulıp başlay.
Roman mimarcılığının türlerinden biri olğan rotonda — yanı din içün şehit ketken adamnın qabiri üzerinde qurulğan qubbeli ibadethane — sonundan musülman mimarcılığında da inkişaf ete.
Musülman zadekânlarınm sonki yataqları olmış dürbeler — rotondanın bir çeşitidir.
Hristianlıqnıh tarqalması neticesinde freska sanatı doğa.
Saqlanıp qalğan freskalarnın en erte soyları XIII—XV asırlarğa aitler.
Oırımda ikonalar, haçlar, çarmuqlar, azizlernin relyefli figuraları ken tarqalğan edi.
(71. 4-nci sahife).
Medeniyet ve sanatnın diğer sahalarına kelgende ise, bu esnada Vizantiya medeniyetinin tesiri tap o qadar duyulmay.
Esnafçılıqmn yetekçi çeşitlerinden biri olğan madenni bediiy işlevde çöl medeniyetinin mahalliy an aneleri saqlanıp qalğanlar.
Bunın sebebi Oırımğa yanı-yanı köçebe qabilelernin, bu cümleden türkiy tilli qabilelernin kelip kirmesinde edi.
Ta monğol-tatar istilâsından evel Oırımğa türklernin bir qaç dalğası yetip kelgen edi, neticede mındaki türk tilli ehalinin sayısı ket-kete artıp barğan edi.
Proto-qırımtatarlarnıh, yani erte orta asırlarda yaşağan qırımlı türklernin bir qısımı öz qomşularınıh dinine — hristianlıqqa keçe.
İşte, yunan-tatarlar, yani pravoslav dininde olğan tatarlar olarnin nesilidir.
Qırımda türkiy etnik komponent quvet alğan sayın mahalliy türk medeniyeti de ket-kete üstün seviyege koterile.

R.
Ourtiyevnin fikirince, hunnlarnın kelmesinen (IV asımın sonki çerigi — VI asımın 30-ncı seneleri) Oırımda yaşap, türklerden olmağan yurtluqlı ehalinin köçebe türkiy qabilelernen ilk etnosiyasiy kontaktı yüz bere.
Böyleliknen Oırımnıh türklernen bağlı tarihına temel qoyulıp, o acem qabilelerinin (kimmeriyler, skifler, sarmatlar ve diğerleri) bin yıllıq tarihim deniştire.
(95.
20-nci sahife).

Oırımtatar halqınm avtohtonlığına, demek, onın medeniyeti mında inkişaf etken tsivilizatsiyalarnı yaratqan tavrlar, skiflernin medeniyetinden kelip çıqqanına ait problem — bugünde-bugün ilim ve cemiyetnin eh aktual problemlerinden biridir.
Oırımtatar milliy hareketinin yetekçileri ve Rusiye, Ukraina, Avropa ve Amerikadaki bir sıra alimler bu pozitsiyanı qırımtatar medeniyetinin kelmeşek harakterde olğanı hususındaki iddalarğa qarşılıq olaraq qorçalaylar.
Bu ğaye — siyasiy kureşte qullanılğan quru mefküreviy şiar değil de, Oırımda milliy kureş keskinleşmesinden bayağı evelce ilmiy dairelerde tasdiglanğan, ilmiy cehetten esaslandırılğan fakttır.
Daha XX asımın başlarında alimler yalıboylı ve dağlı qırımtatarlarnıft medeniyeti tavr medeniyetinden bivasta kelip çıqqanı haqqındaki gipotezanı ögge sürgen ediler.
Rus iliminde birinciler sırasında Qırımnı öğrenip başlağan Pyotr Keppen şöyle yazğan edi: «Zanımca, dolmen tapılmalarınen zengin topraqlarda şimdi yaşağan adamlarnın damarlarında şu dolmenlerni qurğan qadimiy adamlarnın qanı aqadır».
Rus antropolog alimi E.
Jirov ise öz fikirini daha aydınca ifadeley.
O, özü tedqiq etken Eski Kermen haqqında mına böyle yaza: «Aceba, orta asırlarda dağlı Oırımda yaşağan ehali esasen tavrlarnın — Oırımnın qadimiy aborigenlerinin nesili değil ekenmi...
Kerçekten de, tavrlar qayda yoq oldılar?
Bir de-bir koçürilgen halq haqqında tarihta bir şey aytılmay da...».
(23.
110-ncı sahife).

Oırım tarihi ve medeniyetinin tedqiqatçısı V.
Vozgrin özünin «Oırımtatarlarnın tarihiy taqdirleri» adlı kitabında esaslı surette qayd etkeni kibi, qırımtatar sanatının tarihi tavrlar sanatından kelip çıqa.
(41.17-21-nci sahifeler).

Şusı meraqlı ki, V.
Vozgrin orta asırlarda qırımtatarlar haqqında yazğan bazı muelliflernin malûmatlarını misal etip ketire: «tatarlar...
qadimiy skiflerden kelip çıqqanlarınen fahırlanalar».
(41.57-nci sahife) Oadimiy skif-tavr yurtluqları medeniyetnin artıq abadanlaştırılğan merkezleri sıfatındaki kendi emiyetlerini bütün orta asırlar devamında saqlap keldiler.
Buna Eski-Kermen (Çerkes-Kermen koyu yanındaki qale), Manğup, Qız-Kermen, Tepe-Kermen, Baqla, Çufut-Qale ve saireler misal ola bileler.
(26.
8-nci sahife).

Lâkin qırımtatarlarnıh etnik tamırları tek tavrlar ve skiflernen bağlı değildir.
Oırımtatarlar — otuzğa yaqın qabile ve halqtan asıl olğan etnik mahsuldır.
Oırımğa Avrasiya çöllerinden ve Küçük Asiyadan ardı-sıra kirip kelgen türk tilli halqlarnın (hunnlar, türkiy alanlar, protobulğarlar, hazarlar, peçenegler, qıpçaqlar, selcuklar) migratsion dalğaları tesirinde mahalliy medeniyetteki türkiy komponent üstün çıqa ve bu negizde yanı etnosnın — türkiy tilli qırımtatar halqımn şekillenüvi yüz bere.

Oırımtatar halqınıh etnogenezine ait kontseptsiyalardan birinin müellifi R.
Ourtiyev böyle yaza: «Biri-birinden kesen-kes farq etken eki etnik komponentnin: türkiy olmağan avtohton ziraatçı qabilelernin ve köçebe türkiy gabilelemin sintezi qırımlılarnıh etnogenezinde közge çarpqan hususiyetimin birisini teşkil ete.
Sayı cehetinden üstün turğan birinci komponent bu sintez neticesinde ket-kete türkleştirilip, islâmlaştırıla, yani medeniy assimilyatsiya yüz bere...
IV—XVII asırlarda Oırımğa çeşit türkiy qabileler kelip qoşulğanına baqmadan, çöldeki qırımlılarmn negizini qıpçıqlar teşkil etkenini etnik fenomen dep bilmek mümkün».
(95.
7-nci sahife).
Coğrafik muhit ve yerli landşaft mezkûr muhitke eh ziyade kelişken tipnin şekillenmesine yardım ettiler.
Böyleliknen, pek çoq etnik gruppalarnın varisi olğan yekâne halqnın meydanğa kelüvi başlana.

Erte orta asırlarğa ait Oırımnın çoq çerçiveli sanatı polietnik cemiyetnin ideallarını aks ettire.
Mında tavrlar ve kolonist yunanlardan ğayrı skolot-skifler, sarmatlar, türkiy alanlar, sonundan ise hazarlar, Nahiçevan ermenileri, gotlar, Skandinaviyadan kelgen qabileler tamir attılar.
Bu etnoslarnın her biri Oırım medeniyetine öz an'anelerini, öz dünyabaqışını, estetik ideal haqqındaki tasavurlarını bağışladı.
Sasanid Irannın tesiri de Oırımğa yetip kelir eken, o özünen beraber hem acem, hem Orta Asiya, hem türkiy deşt sanatının elementlerini ketire edi.
(157.
225-nci sahife).

VIII asırda Oırım Vizantiyanen Türk Kağanlığının varisleri olmuş hazarlar arasındaki kureş meyanında qaldı.
(144.
32-nci sahife).
Neticede Hersones Vizantiyanın himayesine, bütün Şarqiy Oırım ve yarımadanın ğarp qısımındaki çöller ise Hazariyanın himayesine keçtiler.
Hazarlarnen beraber Oırımğa tenricilik ve yehudiy dinleri kele.
Devirler keçe, Oırım Hazariyanın tesirinden çıqıp, Vizantiyanın tesirine tüşe.
Orta asırlarda Oırımğa peçeneglernin (IX—XI asırlar), qıpçaqlarmn (X-XI asırlar), slavyanlarnın (X-XI asırlarda Kerç qadimiy rus Tmutarakan knyazlığının erkânına kire edi) qabileleri kelip yerleşeler.
Nihaet, XIII asırda Oırımda türk-oğuz qabilelerinin konglomeratı sayılıp, Orta Asiyadan Küçük Asiyağa taba, andan da Balkanğa taba yılışqan selcuklar peyda olalar.
Olarnen beraber yarımadada İslâm dini yayıla.
Oırımğa İslâm dini kelmezden bayağı evelce devirde şekillenip, tengricilik ve hristianlıq dinlerine mensüp olğan türkiy etnik substrakt XIII asırda endi hâl etici röl oynay ve böylece regionnı türk-islâm dünyasının bir qısımına çevire.

İşte, orta asırlardaki Oırım sanatının inkişafını belgilegen negiznin yaratılmasına XIV asırğa qadar Küçük Asiyada hüküm sürgen Selçuk sultanlığı ve onınnen beraber Vizantiya tesir ettiler.
Aynı selcuklar devirinde Oırım medeniyeti erte hristian tipindeki medeniyetten yanı tipteki medeniyetke — musülman medeniyetine keçti.

Selcuklar devirinden itibaren bütün Küçük Asiyada musülman mimarcılığının esas tipleri — camiler, minareler, kervan-saraylar qurulıp başlana ve Oırım territoriyasında böyle inşaatlar daha olmasa da (olar mında tek XIV asırda peyda oldılar), Türkiye territoriyasından Oırımğa «İslâm tsivilizatsiyasının gayet küçlü impulsları yollanılıp, olar Oırım ehalisinin musülman dinine ve musülman sanatına Altın Ordu Oırımğa daha yetip kelmezden evel müracaat etmesine sebepçi olalar».
(205.
99-nci sahife).
Cümleden, Altın Ordudan evelki devirde Otuz koyu ve Sudaq civarlarındaki diğer köyler selcuklarnın eh büyük koloniyası hesaplana edi.
İşte, 1260 senelerinin başında Altın Ordunın hanı Berke bu koylerni ve olarnen beraber Solhatnı selcuk sultanı İzeddin Key Qavusqa (1238-1278) hediye olaraq bergen edi.
(245.
103-nci sahife) Oırım territoriyasında temel qoyğan ve İslâm dinini qabul etken qıpçaqlar da Oırımmh musülmanlaşmasına büyük hisse qoştılar.

Aynı vaqıtta Oırım Ğarp tesirine de qapıla: XII asırda mında cenevizler öz koloniyalarını meydanğa ketirip, Sudaq qalesini quralar.
Oırımda İtalyan medeniyetinin eh qulaç alğan vaqtı XII~XV asırlardaki Altın Ordu devirine doğru kele.

Böyleliknen, türk-tatarlardan olğan, lâkin monğol zadekânlarının yolbaşçılığı altında bulunğan ordulılarnın Oırımğa kelip kirmelerinden evel mında artıq durğun türkiy muhit şekillengen edi.
Demek, Oırım içün yat olğan medeniyetni aynı tatar-monğollar özlerinen ketirip, yarımadanı toldurğanları hususındaki fikir (o, ilmiy edebiyatta bayağı yıllar devamında hüküm sürüp kelgen edi) esassızdır.
Çoq yıllar devamında ögge sürülgen, hatta hrestomatik olıp qalğan bu tikimin müellifleri A.
L. Yakobson, P.
Nadinskiy, V.
E. Potehin ve diğerleri «qırımlılarnıh ecdatları — Cınğızhan ya da Batunın Ordusından çıqmış köçebe monğollar, yahut tatarlardır» dep saya ediler.
Böyle tüşüncenin sebebi «Tatarlar» etnonimi «Oırımtatarlar» ekzoetnoniminin ekinci qısımına oşap ketkeninde, hem de çöl tarafta yaşağan qınmlılarnın hocalıq çevirüv usullarında edi.
(95.
15-nci sahife).
Yanı dalğanen Oırımğa soqulıp kirgen istilâcılar tillernin soydaşlığı ve yerli halqnın medeniyeti kelmeşekler medeniyetinden bayağı yüksekçe turğanı neticesinde mahalliy ehali arasında assimilyatsiyağa oğradılar, lâkin her halda qırımtatar etnosının şekillenmesine özlerinin hisselerini qoşa bildiler.
Bu yerde akademik Bartoldnın eserinden bir parçanı misal etip ketirmek yerlidir: «...Monğollarnın çoqluğı Monğolistanğa qayttı; zapt ettikleri memleketlerde qalıp ketken monğollar ise kendi milletini tez arada ğayıp ettiler...
Türkiy elementnin ğalebesi umumen İslâm dininin ğalebesinen bir adımlamaqta edi».
(246.
21-, 213-nci sahifeler).

Orta asırlardaki Qırım sanatı polietnik cemiyetnin ideallarını aks ettire edi.
Çeşit türlü esnaflar, bu cümleden selefler esasında teşkilâtlandırılıp, vizantiyalılarnın an'anelerinden kelip çıqqan esnaflar öz inkişafının eh yüksek noqtasında bulunmaqta ediler.
Bu şey başta bir madenden bediiy eşyalar yapuvğa, quyumcılıq sanatına, çerepçilik istihsalına ait edi.
Orta asırlarnıri keramikası süjetli ve örnek cehetinden zengin motivlernen taaciplendire.
Oırımda yetiştirilgen yüzümden şarap sıquv ceryanında kerek olğan amforalarnı (VIII asır) hazırlav merkezleri esasen Sudaqnen Aluşta arasındaki yalıboyu köylerinde yerleşken ediler.

O devimin tasviriy sanatını Eski-Kermen yanındaki kilsede (donatorlar ibadethanesi) Hristosnın tasvirleri saqlanıp qalğan divar resimleri (freskalar), İncil süjetleri boyunca resimler, donatorlarnın portretleri, ajderhanı öldüreyatqan muqaddes Georgiynin tasviri aks ettireler.

Oırımdaki erte orta asırlar deviri taş mabudelernin — balballarnın peyda olmasınen qayd oluna.
Böyle mabudeler qurğanlarnın töpelerinde, şarq taraf q a baqtırılıp yerleştirile ediler.
Erkek ve qadın figuraları diniy emiyetke malık olıp, çoqusı hallarda yol belgileri rölüni oynay ediler.
Oırımda qıpçaqlarnıh peyda olmasınen bağlı olğan balballar misilsiz etnografik material menbası sayılalar ve qırımtatar ustalarına şuret ketirgen taş kesüv sanatının teren tamırları olğanından delâlet bereler.

XIII asırda Qırım Avropadaki ve Asiyadaki ğayet büyük territoriyalarm qavrap alğan Altın Ordunın bir vilâyetine çevirile.
Qırım medeniyeti ve sanatının inkişafında yanı basqıç başlana.
O devirde bütün Tavriya yarımadası «Qırım yarımadası» adını ala (qırım — türkçe «qale», dep tahmin etile), mındaki medeniy-hocalıq zonaları daha saqlanıp turalar.
Oırım köçebeler yaşağan çöl rayonlarına (yarımadanın şimal qısımı) ve yalıboyunen birlikte dağlı rayonğa bolüne.
Dağlı ve yalıboyu rayonının şeher ve köylerinde tek yurtluqlı ehali yaşay edi.
Yarımadanın bu qısımı özünifi nisbeten muhtarlığını çeşit tarihiy basqıçlarda saqlaya bildi.
Meselâ, XIII asırda Altın Ordulılar yarımadanın ancaq çöl qısımını işğal etken, dağlı ve yalıboyu qısımına toqunmağan ediler.
Seyahatçı Rubruknın yazğanlarına köre, Soldayyanın (Sudaqnın) hakimleri monğollarğa yasaq tölegenler.
Şeher hakimi yasaqnı şahsen özü Batu hannın qarargâhına alıp bara eken.
(159.
47-nci sahife).
Böylece, közden keçirdigimiz devirde Oırım Altın Ordunın hükümdarlığı astında bulunsa da, mında got-alan, urum, İtalyan ve yunan ehalilerinin küçük, lâkin mustaqil anklavları olğan.

Şeherlerde esasen yunanlar, ermeniler, türk-alanlar, urumlar, cenevizler yaşağanlar.
Altın Ordulılar yarımadada, hususan mındaki zengin Ceneviz koloniyalarında ticaretnin inkişaf etmesinden menfaatdar olıp, alış-verişke keder etmegenler, öz kelirlerini ise yasaq sıfatında alğanlar.

Büyük ticaret ve esnafçılıq merkezi sayılğan Oırım şeheri (cenevizce adı Solhat) yarımadanın memuriy merkezine çevirile.
XIII asırğa ait arap menbalarında yazılğanına köre, bu şeherde qıpçaqlar, alanlar, ruslar yaşağanlar.
(59.
88-nci sahife).
Arheologik tedqiqatlar ise bu şehernin XIII—XIV asırlarğa ait medeniyeti ğayet yüksek seviyede olğanını tasdiqlaylar.
Solhatnın bazı bir mimarcılıq abideleri bizim vaqıtqa qadar saqlanıp qalğanlar.

Türk qabilesinin imayesinde bulunğan Qırq-Yer (Çufut-Oale) hem de yasaq tölegen ceneviz şeherlerinden Bosporo (Kerç), Çembalo (Balıqlava), ceneviz topraqlarımh merkezi olmuş Soldayya (Sudaq) yarımadadaki diğer medeniy-ticaret merkezleri cümlesine kire ediler.
Kefe (Feodosiya) şeherinin skelesi Oırımdaki en büyük skele sayıla edi.
Bu şeher ehalisinin esas qısımını hristianlar teşkil etseler de, mında musülmanlar da yaşay ve öz camilerine malik ediler.
Kefede esnafçılıqnın türlü-türlü çeşitleri inkişaf etken edi.

Baqımımızdaki devirge ait etnik manzaranı kolemce büyük olmağan mustaqil Feodoro knyazlığı tekmilley.
Bu yerde gotlarnın nesilleri, yunanlar, urumlar ve yehudiy-türkler yaşay ediler.
Feodoro knyazlığını Vizantiya medeniyetinin özüne has bir numünesi, demek mümkün.
Cenevizler ve Altın Ordulılar meyanında qalğan feodorolılar hiç bir şeyge baqmadan, kendi mustaqilligini saqlaya bildiler.
Knyazlıqnın merkezlerinden biri sayılğan Manğup qalesindeki divar resimleri (freskalar) — Vizantiya ve İtalyan ikonografik üslüpleri çatışqan sanatqa ait unikal bir abidedir.
(205.
105-nci sahife).

Oırım o devirde Şarqnı Ğarpnen bağlağan ticaret yollarının keçitinde bulunıp, özüne has bir tranzit noqtası edi ki, Uzaq Şarqtan, Merkeziy Asiyadan, Hindistandan, İrandan Avropağa taşılğan yipek ve kümüş sırmalı basmalar, demir savutlar, ilvanlar, cevherler, baharatlar bu yerden keçirile ediler.
Rusiyeden çıqarılğan kurk ve gönler, bal, mum, keten de Oırımdan keçe edi.
Aynı vaqıtta Oırım şeherleri de Yaqın Şarq, Mısır, Ğarbiy Avropa memleketlerinen alış-veriş yapa ediler.
Közden keçirdigimiz devirde mında aynı türk-tatar sanatınen bir sırada yunan, got, İtalyan, ermeni medeniyetlerinin ocaqları da mevcut edi.

Yarımadada yekâne siyasiy, iqtisadiy, medeniy alanlıqnın şekillenüv ceryanını tedqiq eter ekenmiz, Oırımnın orta asırlarğa ait tarihında Altın Ordunın oynağan rölüni mıtlaqa qayd etmeli.
Bu Avrasiya imperiyasının hükümdarları Qırım yarımadasındaki dağınıq regionlarnı Altın Ordunın cenübiy-ğarp vilâyeti sıfatında birleştire bildiler.
Bundan evel ise bu yerdeki etnolandşaft zonalarında yaşağan çeşit türlü etnoslar qıpçaqlarğa, vizantiyalılarğa, cenevizlerge boysuna ediler.

Mezkûr vilâyet tarihqa Altın Ordunın Oırım ulusı adınen kirdi.
Bu adnın negizinde Qara denizboyunda en büyük memuriy, siyasiy, iqtisadiy, ilmiy ve medeniy merkez sayılğan Solhat — Oırım şeherinın adı tura.

işte, qadimiy yunanlar «Tavrika» dep, romalılar «Skifiya» dep, vizantiyalılar «Gotiya» dep, italyanlar «Gazariya» dep bilgen Oırım o vaqıt özünin şimdiki adını aldı.

Böyleliknen, Oara ve Azav denizlerinin yalılarınen sınırlanğan, özünde Tavrika, Skifiya, Gotiya, Gazariya kibi etnomedeniy zonalarnı mucessemleştırgen territorıya tatar-qıpçaqlarnııi harbiy-siyasiy ittifaqı altında birleştirilip, sonundan asırlarca yaşadı,

Cenkten evelki haritalarda kösterilgen etnotoponimlernin adlarına köre, türk aleminin bütün taraflarını aks ettirgen qıpçaq tilli, çeşit qabileli harbiysiyasiy birleşme XIII—XVI11 asırlar devamında şekillengen yanı etnik birlemnin — qırımtatar etnosının negizini teşkil etti, işte, keç orta asırlarğa ait qırımtatar etnosı esasında Х1Х-ХХ asırlar sınırında zemaneviy qırımtatar milleti şekillendi.
Söz kelimi, zemaneviy qırımtatar etnosı içindeki esas subetnik gruppalarnı teşkil etken çöl taraflı, dağlı ve yalıboylu qırımtatarlar arasındaki farqnın silinüv ceryanı ale bugün devam etmekte.

### 1.3. Qırımtatar halqının etnogenezi kontekstinde qırımtatar halq manzaralı-ameliy ve tasviriy sanatının ayaqqa turuvı

XIII—XIV asırlarda Oırım territoriyasındaki bir çoq medeniyetlernin biribirine qarışıp ketkeni halda mında İslâm dinine esaslanğan asıllı qırımtatar sanatı şekillenip başlay.
Oırımnın XIII—XV asırlarğa ait İslâm medeniyeti burunğı devirlerdeki an'anelerni yanı şaraitlerde evolütsion tarzda devam ettirdi.
Böylece, mahalliy tasviriy şekiller printsipial cehetten yanı olğan meydan-vaqıt birlemine qatıla ediler.
Bu fikir öz vaqtmda İslâmlaştırılan Og ve Orta Şarqtaki bütün memleketlerge aittir.
Tamam şöyle ceryan Orta Asiyada da olıp keçti: sanat inkişafındaki İslâm deviri burunğı devirlerni inkâr etmeyip, aksine, olarnı özüne asabalıq sıfatında aldı.

XIII asırdan itibaren Oırım İslâm alemi medeniyetini^ yekâne bir meydanına kire.
Bu devirde Oırımnın Horezmnen alâqaları pekine, bu eki mintaqa arasında canlı medeniy almaşıp-berişüv közetiie.
G. A.
Fedorov-Davıdov yazğanı kibi: «Hanlar Orta Asiya ve acem tipindeki musülmanlıqqa ve şeherliler turmuşına meyil bergenleri sayesinde...
Şarqqa has aydın urbanistik medeniyet, suvlamalı çölmekler ve camilerdeki mozaikalı pannolar medeniyeti, arap munecimleri medeniyeti, acem şiiriyeti ve musülmanlarnıh ruhiy oqumışlığı medeniyeti, zarif ince örnekler ve hattatlıq medeniyeti çeçeklene».
(188.
32-nci sahife).

Halbu ki, V—VI asırlarda Koreyadan Oırım ve Dunayğa qadar uzanğan Türk kağanlığı devirini skifler zamanı yekünlengen son Oırım ve Merkeziy Asiya arasındaki medeniy alışıp-berişüvnin devamı sıfatında tanımaq kerek.
Türkler o vaqıt Ulu Yipek yolunın şimaliy qısımını öz qolunda tuta ve qoruy ediler, tuccarlıqnen ise esasen şimdiki Özbekistannın territoriyasında yerleşken, bütün kağanlıqta öz koloniyalarını teşkil etken soğdlılar — qadimiy Soğdnın (Suğdiyona) sakinleri oğraşa ediler.
(247.
138, 144-nci sahifeler).
Bes-belli, Suğdaqnı (Sudaqm) da şu soğdlılar meydanğa ketirgendirler, çünki olarnin lehçesinde «Suğdaq» — küçük Soğd, demektir.
Bu yerde şunı aytmalı ki, soğdlılar öz yazuvlarınen bir sırada qadimiy türklernin runik yazuvlarını da qullana ediler.
Akademik E.
Rtveladzenin fikirince, bu runik yazuv bivasta soğdlılarmn yazuvı tesirinde doğğandır.
(247.
113-nci

sahife).

Solhattaki (Eski Oırım) Özbek camisi (XIV asır) ve onın yanındaki medrese — selcuk tipindeki ilk inşaatlarnın birisidir.
Bu caminin binası siyrek pencereli, çatılı monumental bir inşaat olıp, onın methali közge çarpa.
Binanın bir köşesinde ucu şpil şekilinde (türk tipinde) olğan minare yüksele.
Cami diyarlarındaki örneklemin fragmentleri bu küngece saqlanıp qalğan.
Bular — taş üstünde yapılğan oyma nağışlar ve arabeska şekilindeki örnekli mayolika çiniyleri hem de qapu kemerinde yapılğan nağışlardır.
İnteryernin bezetilüvinde yaldızlav usulından faydalanılğan.
Unikal abide sayılğan Özbek camisi Oırımda yerli ve selcuk mimarcılığının an aneleri üzviy bağlanıp, özüne has mimarcılıq mektebi meydanğa kelgeninden delâlet bere.
Söz kelimi, bu fikirimizni Özbek camisi haqqında yazılğan keniş edebiyat da tasdiqlay.
(A.
S. Başkirov, В.
V. Veymarn).
Renkleri ve örneklerinin dülberliginen insannı hayrette qaldırıcı firüze sırlı çiniylernin Solhattaki kiramet ustahanesinde yapılğanı da meraqlı bir fakttır.
(205.
113-nci sahife).
Zanımızca, Eski Oırım çiniyleri öz fakturaları cehetinden Horezm ve Buhara çiniylerine pek oşaylar.

O devirde esnaflarnın inkişafında belli bir yükselüv olğanını qayd etmek mümkün.
Qabarıq nağışlı, yazıları bir tegiz, ğayet dülber oyulıp yazılğan baştaşlar, örneklev ve suvlama izleri qalğan çiniy savut-saba parçaları, quyumcılıq eşyaları, baqırdan yasalğan şeyler, örnekli sahifeleri olğan elyazma kitaplar bizim künümizge qadar saqlanıp qaldılar.
«Tatar sanatının manzaralı sanat numüneleri umumiy türk-monğol sanatına baqqanda özünifi resimler ve renkler gammasındaki hafifliginen ayırılıp turalar».
(47.60-ncı sahife).
Heykelcilik-plastika an anelerinin inkişaf etkeninden delâlet berici taş üstünde oyuv sanatı baştaşlar misalinde hususan aydın aks oluna.
Musülman sanatında taş üstünde oyulıp yapığan örneklernin bir qaç çeşiti bar: geometrik örnekler (girih), tasviriy örnekler (adamlarmn, ev ayvanlarının, turmuş eşyalarının figuraları), ösümlik örnekleri (en büyük gruppa), epigrafik örnekler (ûurandan ayetler, mezar kitabeleri).
Oırımda bu çeşitlerden en ziyade tarqalğanı — epigrafik örneklerdir.
Böyle örnekler esasen «süls» üslübi ile yapıla turğan.
Taş üstüne bitilgen yazılar ekseriyette Ûurandan alıngan tsitatalardan, merhum haqqındaki qısqa informatsiyadan ya da şiiriy mezar kitabelerinden ibaret ola edi.

İslâm aleminin başqa mintaqalarındaki baştaşlardan farqlı olaraq, Oırımdaki baştaşlar şekilce çoq çeşitli ediler.
Mında en ziyade tarqalğan tasviriy motivler cümlesine şam çıraqnın yahut lampadnın, altı köşeli yıldızmn, çeçeklernih tasvirleri kireler.
Musülman sanatında her bir motivnin muayen manası bar edi.
Meselâ, çıraq ve lampad merhumnıh baqiy dünyağa yolum aydınlatıcı, çeçekler ise — adnu-celil bağçalarının temsilleridir.

Müneccim Urus Hacının qabirindeki baştaş musülman Şarqı sanatının unikal abidesi sayıla.
Oabir üstündeki taş direk yarıkürrenen yekünlene, yarıkürreni qabarıq dekorativ qırşav sıqıp tura.
Bu yarıkürre özüne has globusnı, kok qubbesini, üstünde oyulgan noqtaçıqlar ise kökteki yıldızlamı temsil eteler.
Bu abide orta asırlardaki Oırım ilimi öz inkişafının yüksek noqtasında bulunğanını kostere.

Oırım territoriyasında (Hersones — qırımtatarca Sarı-Kermen — civarlarında) tapılğan bediiy demir eşyalar esasen Küçük Asiyada işlep çıqarılğanlar (XIII asır).
Olarnın cümlesine arslanlar tasvirlengen meşrebe sapına taqma, tunç keliler, arapça yazıları olğan qalemdanlar kireler.
(53.
55-nci sahife).
Oırımlılarmh turmuşta böyle eşyalarnı qullanğanları o devirdeki keniş medeniy alışıp-berişüvden delâlet bere.

Oırım hanlığının XV-XVI asırlarğa ait sanatı ğayet yüksek seviyede inkişaf etkeni sebebinden ilmiy edebiyatta «musülman renessansı» deviri dep adlandırıla.
Altın Ordudan ayırılıp çıqqan Oırım hanlığı ta 1475 senesine qadar, yani Türkiyenin himayesine kirgenge qadar mustaqil edi.
Bu — Oırım tarihında büyük emiyet taşığan bir hal edi, çünki Oırımmh çoq asırlıq tarihi devamında ilk kere yekâne devlet meydanğa ketirilip, bu devlet bütün zamanlarda ayrılıqta yaşağan etnik vilâyetlerni birleştirgen edi.
(90.
11-nci sahife).
O devirdeki medeniyetnin inkişafı hususında V.
Vozgrin mühim hulâsa çıqara: «tatarlarnın yarımadadaki medeniyeti doğğanından berli açıq harakterde olıp kelmekte.
Bu hulâsa, körgenimiz kibi, öz doğrulılığını qırımtatar tarihinin bütün devirleri devamında saqlap qalaraq, mezkûr medeniyetnin asırlar terenliginde meydanğa kelip, şimdiki vaqıtqa qadar inkişaf etmesinde hâl etici emiyetke malik olmaqta».
(41.141-nci sahife).

Öz nevbetinde Türkiye ceneviz faktoriyalarını işğal etmek maqsadınen Oırımğa hucüm ete.
Lâkin, Oırım hanlığına qarşı harbiy hareketler yapılmay edi, çünki Oırım hanları Yüksek Portanın qulları değil de, sadece ittifagdaşları ediler.
Osmanlı imperiyasının qanunları mucibi, eger OsmanlIlar sülâlesi üzülse, Türkiye tahtına oturmaq huquqı birinci nevbette Geraylarğa berile edi.
Türkler Oırımda özleri içün alışıqlı olğan memuriy bolünüvni tadbiq ettiler.
Kefede sancaq tesis etildi, Oırımnın dağlı qısımında ise Tat beyliği teşkil etilip, onın himayesine yerli Feodoro knyazlığının topraqları ve cenübiy-ğarbiy Oırımdaki ceneviz koloniyalarının bir qısımı kirdi.
(182.
21-nci sahife).
Oırımda Türkiye protektoratı tasdiqlanmasınen «Oırım hanlığının umumiy tarihındaki sanatnın inkişafında nasıldır istiraplı denişmeler yüz bermedi, aksine, Oırım medeniyeti öğünde umummusülman canlanuvımh daha da keniş ufuqları açıldı.
Zaten, Oırım medeniyetinin XV asır ortalarından başlap ıntılğan maqsadı da şu edi».
(205.
120-nci sahife).

XV asırdan itibaren Oırım hanlığının sanatı gür çeçeklenip, bu çeçeklenüv aman-aman üç yüz yıl devam ete.
Bunı, başta bir, Oırım yarımadasının polietnik cemiyetinde zuur etken içtimaiy, siyasiy (din kutüv serbestliği), iqtisadiy (topraq serfliginin olmağanı) serbestliklernen anlatmaq mümkün.
«Medeniyetleri ve medeniy merkezleri çoq olğan Oırımnı qısqa, lâkin tam bir ifade ile «mücessemli Aq denizboyu» dep tanımaq lâyıq».
(42.
3-nci sahife).
Oırım cemiyeti tahsilnin yüksek seviyesinen, umumiy oqumışlıqnen ayırılıp tura edi.
«Hanlar devirinde yaşağan tatarlar, — dep yaza M.
Ginzburg, — öz ömürlerinde öyle gürlenüv, öyle yükselüvge iriştiler ki, olar içten ve tıştan yapılğan bütün tesirlerni (laf Türkiyenin tesiri ve Oırımmh özündeki polietnik ehalinin tesiri haqqında kete) üslüplernin bütünlikli bir qarışmasına çevire bildiler.
Hem bu üslüpler qarışması tek harakterli özgünlikten değil, aynı vaqıtta haqiqiy mimarcılıq ve bezeticilik zekâveti ile aşlanğan yanı motivlerden ibaret edi».
(47.
58-nci sahife).

Medeniy ömürnin canlanması ilim ve sanatqa vasiylik etken hukümdarlarnın, yani keniş bilgili, oqumış, sanatnı anlağan adamlarnın peyda olmalarına alıp keldi.
Meselâ, tahtta 49 yıl oturğan, ilmiy eserler ve şiirler yazğan, meşhur siyasetçi ve diplomat sayılğan Menli Geray saniy I devirinde medeniyet misilsiz yükseklikke koterilgen edi.

Yarımada medeniyetinin gür inkişaf etmesine başqa din ve medeniyetlerge de ösmek imkânını bergen, öz dergâhına çetelli ustalarnı davet etken Geraylarnın ğayrıdinlerge nisbeten sabırlılığı da sebep olğandır.
Hannıh sımarışınen Kefede kesilgen aqçalar bu fikirimizni isbatlay bileler.
İşte bu aqçalarnın ög tarafında Geraylarnın tamğası (taraq) tasvirlengen olsa, ters tarafında katolik haçlı ceneviz tuğrası tasvirlengen edi.
Kefe, Sudaq, Balıqlava şeherleri İtalyan medeniyetinin İtaliyadan uzaqta yanğan ocaqları ediler.
Тек XVI asımın sonlarına kelip Kefe Türkiyenin qolu astına keçe ve, böylece, türk medeniyetinin daha bir ocağına çevirile.

Ğarp ve Şarqnıfi çatışmasında bulunğan Oırım Avropa medeniyetinin tesirini de seze edi.
Oırım hanlarının dergâhlarında İtalyan ustaları — Uyanuv sanatının vekilleri çalışa ediler.
Ginzburg Oırımdaki tatar sanatına has esas çizgilernin birisi sıfatında onın alelhusus eklektizmini, çeşit türlü tesirler ve qatlamlarnın qarışmasını ana.
(47.210-ncı sahife).
Şubhesiz, böyle tesir ve qatlamlarnın menbası olaraq birinci nevbette Şarq «Pariji» — Istanbulnı közde tutmalı.
Türkiyenin imayeciligi ileride Oırımğa osmanlı sanatına has an'anelemin sinmesine sebep oldı.
Zaten, birinci selcuk sultanları sadece sefer tur-muşınen sımrlanğan olsalar, vaqıtlar keçtikçe, cenkâver seferlerde elde etilgen büyükten-büyük kelirler bam-başqa yaşayış tarzını şekillendirdiler.
Türk zadekânları baylıq içinde yaşamağa alıştılar.
Böylece, muhteşemlik nesneleri turmuşqa sinip, arınıq estetik duyğularnın şekillenmesine alıp keldiler.
Ket-kete muhteşem muhitte yaşamaq isteği Oırım hükümdarlarının turmuşı içün de harakterli bir alâmetke çevirile.
Hanlıqnın yanı paytahtı — dülberligi cehetinden unikal abideleri olğan Bağçasaray şeheri qurula.
Sanattan canlı mevcudatlarnıh tasvirleri heppeyi vaqıtqa coyula, lâkin aynı zamanda geometrik ve ösümlik örnekler keniş qullanıla.

Osmanlı mimarcılığının an aneleri Oırımda camiler, süyrü töpeli minareler, saraylar, dürbeler, hammamlar qurucılığında aks oluna.
1500 senesi Menli Geraynm emirine binaen meşhur Zincirli medrese (Şarqiy Avropada eh eski oquv yurtu) qurula.
Bu medresenin qapusından tek başınnı aşağı egiltip kirmek mümkün edi.
Bunınnen ilim öğünde baş eggeninni köstermek kerek edin.
Zincirli medrese Oırımdaki eh büyük aliy oquv yurtlarından biri olıp, mında sohtalar 10 yıl devamında tatar ve arap fillerini, yazuv-sızuvnı, riyaziyatnı, edepname, hattatlıq, mantıq, nazmiyet, musülman huquqı, dinşınaslıq, qıraet, rus tili kibi fenlerni ögrene ediler.
(41.433-nci sahife).

Bağçasaray meydanğa ketirilgen vaqıtta qırımtatar sanatının unikal abidesi — meşhur Demir Qapu yaratıla.
Onın müellifi İtalyan ustası Aleviz Yanı olıp, bu usta Kreminin ve Arhangelskoe kilsesinin divarlarını qurmaq içün İvan III davetinen Moskvağa yol alır eken, Oırımda toqtalğan edi.
Orta asırlardaki Oırımnıh sanatında hâl etici röl oynağan harakterli tesirler bu abide misalinde aks olunğandır.
Meselâ, İtalyan Uyanuvı sanatına ait an'— aneler order sistemasında körünip turalar: baş kirişni korinf kapitelleri olğan pilyastrlar tutıp turalar, olarnin üstünden arkoteriylernen bezetilgen yarıtögerek süslü alın yapılğan.
Renessans motivleri cümlesine, bundan ğayrı, dekor erkânındaki örme sicim şeritleri, tişçikler, ovallar kireler.
Lâkin, Aleviz renessans kompozitsiyalarını qullanır eken, bezetüvnin tamamile şarqiy usullarını da inkâr etmey: meselâ, qapunı zarif nağışlı oyma, yunan amforasını andırğan savutqa qoyulmış akanf yapraqları ve pıtaqlarınıh, nilüfer çeçeklerinin, meşe pıtaqlarımn örmesi yaraştıralar.
Oapunın epigrafik dekorını ise İtalyan ustası tipik musülman üslübinde yapqan.

XVI asımın başlarında Mengli Geray I devirinde qurulğan Bağçasaray sarayı bir qaç kereler bozulıp, restavratsiya yapılğan edi.
Şu sebepten onın bugünki qiyafeti bayağı denişti.
«Saraynın eh eski qısımlarında bir taraftan arap-fars ve türk üslüplerinin, ve diğer taraftan — İtalyan Uyanuvına ait üslüpnin izleri saqlanıp qalğan» (qılavuzdan).
Saraynın içki azbarında Oırım Geraymh hanlığı devirinde, yani 1756 senesi qurulğan meşhur Közyaş çeşmesi tura.
Bu çeşme Ekaterina II vaqtında Dilâra Bikeçnih dürbesinden köçürilip ketirilgen edi.
Geraylar sülâlesinin diğer vekilleri devirlerinde de mimarcılıq gür inkişaf ete.
Evelde olğam kibi, mimarcılıqta yerli, türk, vizantiya, İtalyan an'anelerinin sintezi aks oluna.
Oırımtatar mimarcılığının körümü abideleri cümlesine Han cami, Hanlar sarayı yanındaki Küçük cami, Aqmescitteki Kebir cami (1508 senesi qurulıp, defalarca restavratsiya yapılğan, ğayrıdan qurulğan bu cami şimdilikte qırımtatarlarnın baş ibadethanesidir) kireler.

Kezlevde 1552 senesi qurulğan Cuma cami — osmanlı Türkiyesinin en büyük mimarlarından birisi, sultan Süleyman saniy l-nin baş saray mimarı Sinannın eline mensüp olıp, Oırımda asıl halında saqlanıp qalğan yekâne camidir.
Bes-belli, XVI asırnın 50-nci senelerinde Kefede qurulğan cami ve hammamnın da mimarı Sinandır.
Oırım mimarcılığı bu inşaatlar vastasınen XVI asırda misilsiz derecede çeçeklengen osmanlı mimarcılığına qatıla, demek mümkün.

Oırımdaki dürbelerde taş üstünde nağışlar oyuv sanatının ğayet dülber numüneleri mevcut.
«Baştaşlarnı yaraştırğan geometrik ve ösümlikli örneklemen Feodorodaki ve Oırımnın tamir halqı yaşağan diğer yerlerdeki kimersi abideler arasında benzerlik bar».
(36.
405-nci sahife).

Oırımtatar manzaralı-ameliy sanatının en gür inkişaf etken deviri de XVI—XVII asırlarğa aittir.
O devirde nağışlav sanatı özünin eh yüksek noqtasına çıqa.
«Hanlarnın, han tevabası azalarının mezarlıqlarındaki baştaşlar üstünde nağışlar oyuv, çeşit türlü libaslarnı işlev ve quyumcılıq sanatının öyle tekrarlanmaz numüneleri bar ki, olardaki motivlernih dülberligi ve zenginliği qullanılğan materialnıh keyfiyetine ğayet uyğunlar.
O devirdeki işlemeler ve basmalarnın boyası ğayet nazik, ğayet yengil boyalardır».
(49.

226-ncı sahife).
Eski Oırım ve Bağçasaray rayonlarında urba tikmek, işlemeler yapmaq içün hatta yipek toqulğan.
(198.
107-nci sahife).
Lâkin paalı basmalarğa olğan ihtiyaç o qadar büyük edi ki, yerli istihsalcılar sımarışçılarnı qandırıp olamay ediler, bundan dolayı pek çoq basma Oırımnın tışından ketirile edi.

O devirde esnafçılıqmn inkişafı devam ete.
XV asırnın sonlarına — XVI asırnın başlarına kelip Oırımda esnafçılıqnın heppeyi ilerilegeni haqqında aytmaq mümkün.
(41.165-nci sahife).
Esnaflarnın «maden ve teriden, yün ve ağaçtan yasağan eşyaları o derece mükemmel edi ki, bu eşyalarnın bir çoqlarını haqiqiy sanat eserleri sıfatında bilmeli».
(41.165-nci sahife).
Qırımlı ustalar yasağan qaqma saplı yahut altın ve kümüş kertme saplı pıçaq ve hancerlerge, tüfeklerge, egerlerge Avropada yüksek qıymet kesile edi.

Oırımmh maneviy ve maddiy medeniyetinin Türkiyege meyilligi XVII— XVIII asırlarda da saqlanıp qaldı ki, bum bir sıra sebeplernen, yani memuriy boysunuvnen, etnik ve diniy umumiyliknen, coğrafik yaqınlıqnen anlatmaq mümkün.
Lâkin evelki oriyentirlernin tışqı körünişi saqlanıp qalğanı halda sanatnın içki mahiyeti denişe.
«İlim, şiiriyet, mimarcılıq, epigrafika, kalligrafiya, quyumcılıqnıh inkişaf etmesini insan ruhunın avelevini tasdiqlayıcı ve faniy yaşayışm nasıldır maişet sıfatında alğışlayıcı şekillerde tekmillegen gumanistik ideallarnın butünlikligi, bediiy medeniyetnin sinkretikası ket-kete ğayıp olalar».
(205.
150-nci sahife).
Zaten, bundan evelki devirlerde sanat koterinki ruhiy printsiplernen sinirilgen olsa, XVII—XVIII asırlarğa kelip, sanattaki küçlü, çeçeklengen devlet, milliy uyanuv ğayesinen aşlanğan içki pafos coyulıp başlay.
Bu hal içtimaiy-siyasiy vaziyetnen de bağlı edi: devletnin evelki itibarı tüşe; daha yaqında cihan ticaret yollarının çatışmasında bulunğan Qırım bir kereden kenar vilâyetke çevirile.
XVI asırdan son cihan ticaret yolları öz yönelişini dehiştirip, Ulu Yipek Yolu özünifi evelki emiyetini coya.
Orta Asiya regionının taqdiri de tamam şöyle ola — bu cehetten baqqanda Oırım ve Orta Asiya regionları medeniyetlerinin genezisi bir çeşittir.

«18 asımın ekinci yarısına ait tatar sanatı, — dep yaza Ginzburg, — öz inkişafının esasen XV ve XVI asırlarğa doğru kelgen monumental devirini artıq yaşap keçirgen edi.
Mimarcılıq cehetinden mükemmel olğan camiler, tekie ve dürbeler quruv vaqtı artta qalıp, közden keçirdigimiz devimin en meraqlı numüneleri esasen dekorativ faaliyetke ait ediler.
O devirde qurulğan camiler ve mesken evler mimarcılıq noqtaiy-nazarından ğayet sadeler.
Ekseri hallarda bular — bir qaç penceresi olğan dört divar, tüz tavan ve dört yanlı damdan ibaret evler ediler.
Lâkin bu evlernin içki körünişi ağaç üstünde acayip oymalı nağışlardan, renkli vitrajlar, kalligrafik yazuvlardan ibaret edi ki, tatarlar içün eh mühimi ne de, ekinci dereceli ne ekeni bir kereden anlaşıla edi».
(49.
220-nci sahife).
Kerçek, mesele eh mühim ya da ekinci dereceli şeylerde değil de, o devimin imkânlarındadır.
Monumental inşaatlar quruv vaqtı artıq keçip ketken olsa da, halqnın öz aksini kelişikli şekillerde tapqan icadiy deası ğayıp olmadı.
Sanat zarifleşip, nasıldır kamer, hatta demek mümkün ki, intim tüs ala.
Saray sanatı ve halq sanatı özlerinin inkişaf yollarını devam ettireler.

Bu devirde Oırım sıq ticaret bağlantılarından çetleşkenine baqmadan, onın Avropa ve Şarq memleketlerinen alâqaları üzülmey.
Hatta bu esnada Oırım ve Ğarbiy Avropa sanatlarının inkişafında muayen paralleller mevcut olğanını qayd etmek mümkün.
XV-XVI asırlar Oırım medeniyetinin misilsiz koterilmesinen (tedqiqatçılar bu devimi Avropadaki Uyanuv devirinen qıyas eteler) tanılğanı halda, XVII asır Oırım tarihında Maarif aşırı oldı.
(205.
162nci sahife).
Bu devirde yengil, nazik şekilli saray sanatı gür çeçeklene.
Rokoko sanatına has olğan gedonizm ve sefalıq aenkleri öz aksini Oırımnın musülman sanatında da tapalar.
Tedqiqatçılar meşhur qırımtatar ressamı Umernin icadında bile rokokonm tesirini köreler.
(205.
157-nci sahife).
XVII asır Oırımnın Ğarbiy Avropa memleketleri ile diplomatik münasebetlerinin canlanmasınen qayd oluna.
Hususan tek büyük siyasetçi değil, aynı vaqıtta metsenat, kollektsioner sıfatında belli olğan Oırım Geray devirinde (17581764) Oırımğa Avropa medeniyetinin an aneleri — muzıka, teatr (Bağçasarayda Molyernin ve diğer avropalı muelliflernih eserlerini sanalaştırğan fransız truppası oynay edi), ressamlıq, heykelcilik keniş tadbiq etile.
Oırım hanlığının baş şeheri — Bağçasaray ilim ve sanat merkezine çevirile.
XVII asır Oırım tarihında «mustaqilliknin sofiki, qısqa, lâkin aydın deviri» olıp qaldı.
(205.163-nci sahife).
Sanatnın ameliy çeşitleri bilhassa gür inkişaf ete.
Bu ise rokayl devimin hususiyetlerinden birisi edi.
O vaqıtta Oırımda bediiy işlengen maden eşyalar (baqır savut, pıçaqlar, hançerler, tüfekler), quyumcılıq malları, kilim ve kiyizler, gön malları (meşin, sahtiyan) hazırlanıla ve tış ülkelerge yollanıla edi.

XVIII asırdaki Oırım sanatı haqqında aytır ekenmiz, başta bir, Bağçasarayda yaşap, çalışqan meşhur ressam Umernih icadını anmalımız.
Bu ustanın adı Yeşil caminin serhesinde qaldırğan yazısı («Umer çalıştı, hicriy 1178 senesi) sayesinde saqlanıp qaldı.
Belli ki, Yeşil cami Oırım Geraynın sevimli qadını Dilâra Bikeçnin hatırasına qurulğan edi.
Cami içindeki divar süslemeleri — ulu ressamnın öz dülberligi cehetinden teni olmağan icadiy mahsulıdır.
Usta asılında bezetilüvge qararlaştırılmağan caminin divarlarında boyalı süslemelerni ğayet büyük meharet ile yerleştire bilgen.
(48.
219-ncı sahife).
Süslemelerde tasvirnin inceliginen, tüslernin nazikliginen ayırılıp turğan ösümlik, çeçek motivleri közge çarpalar.
Bu motivler musülman sanatına has olğanına baqmadan, olar, her halda, rokoko sanatının tesirini de kösterip turalar.

Hansaraydaki Selâmet Geraynın qameriyesinde yapılğan süsleme — Umernih erte icat numünelerinden biri (1753) olıp, bu künge qadar onın tek bazı bir parçaları saqlanıp qalğan.
Ressam süslemenin negizine Şarq sanatı içün an'aneviy olğan süjetni — çeçek vazası süjetini qoyğan.
Resim ince, dalgalı sızıqlarnıh zarifliginen ayırılıp tura.
Suvuq mavı-yeşil tüslernin cıllı altın-gülgülü tüsler ile birikmesine bazanğan ğayet narin kolorit resimge nasıldır neciplik bağışlay.
Ressam sathiy resimni qabarıq tasvirnen, deyik, vazanın ve ösümlik saqlarının alebastrdan yapılğan resimlerinen zenginleştire.

Monumental-manzaralı sanatnın Umer mahirane qullanğan çeşitlerinin sintezi Hancamide açıq-aydın körüne.
Usta bu camini 1863 senesi bezetken edi.
Caminin interyerleri renkli süslemeler ve vitrajlarnen, mayolika ve qabartma işlemelernen toldurılğan.
Olarnin negizinde de Umer usta içün harakterli olğan çeçek-ösümlik ornamenti buluna.
XX asımın başlarına kelip, camideki bezetmelernin ancaq fragmentleri saqlanıp qalğan edi, teessüf ki, son vaqıtlarda yapılğan restavratsiyalar neticesinde şu fragmentler de bozuldı.

Umer usta şarq nağışlamasının bitmez-tükenmez palitrasından faydalanaraq, her sefer yahı-yahı kompozitsiyalar yarata edi.
O haqiqiy professional ressam, hem fırçını, hem qalemni büyük meharet ile işletken şarq ressamlarının birisi edi.
Nağışlı resimlernin içine uyğunlıq ile keçirilgen kalligrafik yazılar Umernih aqransız hattat olğanından da delâlet bereler.
Resimler içindeki şiiriy satırlarnın müellifi Umer edi, değen fikir, şubhesiz, aqılğa yata.
Meselâ, M.
Ya.
Ginzburg Umerni hem bediiy sözni, hem kalligrafik yazuv tehnikasını mükemmel menimsegen ressam-hattatlar cümlesine qoşa.
(48.
221-nci sahife).
Böyle ressam-hattalar özleri şiir uydura, özleri yaza, yazını da nağışlı süslemen tekmilley ediler.
Hattatlar sarayda tek şiir uydurmaqnen sınırlanmayıp, hanlarnın çeşit mektüpleri ve senetlerini de yaza ediler.
Böyle ustalarnın saraydaki hurmet-izzeti büyük olıp, olar hanlarnın, sanat ne ekenini bilgen, ona vasiylik etken hukümdarlamıfi yaqını ola ediler.

Zanımızca, Hansaraydaki Altın kabinetnin bezetmesi Umernin icadına ait daha bir numüne olsa kerek.
Kabinetnin tavanım Vizantiya örgüsine (romb şekilindeki örgü) oşap ketken geometrik örgü qaplay.
Söz kelimi, böyle şey Oırımdaki mesken evlernin interyerinde sıq rastkeline.
Sathiy süsleme kene alebastrdan yapılğan qabarıq işlemelernen (kabinet divarlarının perimetri boylap meyva ve çeçeklernin tasvirleri) birikip, mavımsıkümüş tüste yapılğan süslemelerni tekmilleştire.

Umer ustadan ğayrı, Oırımda, cümleden Bağçasarayda, Oarasuvbazarda, Kezlevde yuzlernen diğer ustalar çalışqanlar.
Teessüf ki, olarnın adları unutılğan.
«XVII—XVIII asırlarda tatar ve karaim zadekânları yaşağan evler saqlanıp qalğan; olar ağaç üstünde oymalı nağışlarnen, altın suvlu örneklemen, misilsiz ustalıq ve bediiy did ile yapılmış süslemelernen bezetilgen (Oarasuvbazarda yaşağan Baqşı değen bir adamnın evindeki bezetmeler unikal emiyetke malik olğanı sebebinden Bağçasaray muzeyine ketirilgen)».
(31.29-ncı sahife).

Ameliy sanatlarda evelki devirlerniri an aneleri devam eteler.
Taş üstünde oyuv sanatı, eveldekisi kibi, esasen baştaşlarda mucessemleşkendir.
Ayrıca tantimlik ile yapılğan baştaşlarnı haqiqiy sanat numüneleri, demek mümkün.
Baştaşlarnın umumiy kompozitsion çeziminde mimarcılıq elementleri qullanıla, neticede baştaş merhummh özüne has sonki mekânı, «yatağı» sıfatında biline.
Bulamın cümlesine kemerler, küçük qubbeler, serheler, qaydeler; nağışlavda ise — çeşit türlü geometrik ve ösümlik örnekleri, kalligrafik yazılarnen birikken tasviriy elementler kireler.
Yazılarnın metnleri şiiriy şekilde olıp, oquyıcını mersiyeviy, felsefiy tüşüncelerge daldıra ya da merhum haqqında konkret malûmat bere ediler.
Yazı üslübi nağışlı dekor üslübini tekrarlağını sebebinden yekâne, uyğun bütünlik asıl ola.

Tedqiqatçılarmn fikirince, Oırımda qabir üstüne baştaş qoyuv ve om nağışlav an anesi Şarq memleketlerindeki böyle soy abidelernen bağlı an'anelerge ziyade oşağanına baqmadan, Oırım baştaşlarının farq etici hususiyetleri bar.
Bu farq kompozitsion çezimlerniri ğayet büyük çeşitliliğinde aks oluna.
Bular cümlesinde — «hem dört haneli yahut çoq haneli sutünler, hem ucu qubbe şekilinde olğan tögerek Lağanalar, hem qayde üstüne qoyulğan (yahut qaydesiz) tüz stelalar, hem parallel eki steladan ibaret mürekkep konstruktsiyalar, hem taş sandıqlar...
nasıl olmasın, bu şeylerni yapqan adamlarnın içki serbestliği, çeşit buğavlardan azat olğanları duyula (zanımızca, diğer musülman regionlarında böyle serbestlik — aqılğa yatmağan şeydir)...
(205.
160-ncı sahife).
En taaciplisi şunda ki, esnafçılıqnın baştaş yasav kibi qatiyetlikli sahasında bile ustalar serbest ifadege, tekrarlanmaz şekillerni tapmağa ıntılğanlar.
Bunın sebepleri pek çoq.
Cümleden, baştaş yapmaq içün kerekli materialnın Oırımda pek çoq çeşitte olğanı (kireçtaş, pıçmataş, mermer) sebebinden usta her bir materialğa başqacasına yanaşa edi.
Bundan ğayrı, qırımlı ustalar asırlar devamında çeşit türlü tesirler astında bulunğan muhitte terbiyelengenleri sebebinden aqideviy qaidelerge tap o qadar boysunmay ediler.
Lâkin, ustalarnın vazifege yanaşuvı ne qadar ferdiy ve icadiy tüs taşımasın, hepisi bir, olarnın yaptığı baştaşlarda qırımlılarnıh tarihiy hatırasında qalğan qadimiy mabudelerge has çizgiler sezilip tura.
İnsan qiyafetini tasvirlemek imkânından mahrum olğan ustalar merhumnıh cinsim köstermek içün baştaşnın ucum ya sarıq şekilinde (merhum er kişi olsa), ya da fes şekilinde (merhum qadın kişi olsa) yapa ediler.
İşte, mına böyle tafsilâtlar vastasınen ustanın mahirligi, onın tükenmez potentsialı ifadelene edi.

Tedqiqatçılar taş üstünde oyuv sanatının inkişaf yolağını, XVII asırdan XVIII asırğa keçken umumiy tendentsiyalarnı közetir ekenler, «Barokko devirine has debdebelik Oırım sanatında da ziyade kenişlegenini, hem metnler, hem abideler ket-kete murekkepleşip, adden tış süslü, örnekli-kalligrafik bezetmeler ile qarardan ziyade yaldızlatılğanını» qayd eteler.
(205.
161-nci sahife).
Bum ise sanatta muelliflik başlanğıçlarının quvet almasınen, aqideviy qaidelernin zayıflaşmasınen anlatmaq mümkün.

Oırımmh kiramet sanatı türk kirametçiliginin hâl etici tesiri altında inkişaf etti.
Közden keçirdigimiz devirde Türkiyeden Oırımğa pek çoq kiramet savutları ketirildi ve bu hal Oırımnın kiramet sanatına tesir etmey qalmadı.
Türk kirameti numunelerinin parçaları Eski Kermen ve Kalamitte, Manğup ve Çufut-Oalede tapıldı.

1951-1952 seneleri eski Kefe qalesinde alınıp barılğan qazuv işleri ketişatında «XVI asımın başlarına — birinci yarısına ait İznik eşyalarnın parçaları — çanaq kenarları, bardaq sapları, diğer savutlarnın qısımları ve ilâhreler tapıldı».
(194.
133-nci sahife).
Eski Oırımda yapılğan qazılmalarda da angobirlengen beyaz zemin üzre kobalt örnekleri olğan kiramet parçaları.
tabaqlar tapıldı.
Halbu ki, Eski Oırım şeheri o devirde özünin baş şeher sıfatındaki emiyetini artıq coyğan edi.
Bundan ğayrı, mında büs-bütün qırmızı fon üzerinde beyaz-mavı arabesk örneklerinen yaraştırılğan fragmentler de elde etildi.
Kerçek, kirametni böyle üslüpte cülâlav — pek siyrek rastkelingen bir şeydir.
Türk kirametçiligine ait eh zengin material Manğupta yapılğan qazılmalar vaqtında elde etildi.
Bu ise türk kirameti Oırımğa keniş kölemde ve daimiy surette ketirilgeninden delâlet bere.
Türk kirametini bezetüvnin esas çeşitlerini ösümlik, çeçek örnekleri, burmalı festonlar, dalgalı zıhlamalar teşkil eteler.

XVII asırğa ait türk kirametinin bazı bir fragmentleri savutnın qaba işlenmesinen, süslevnin ehmallıq ile yapılmasınen, resimnin qara qalın konturınen, örneklernin sathiylik ile telqin etilmesinen ayırılıp turalar.
(194.
135nci sahife).
Bu şey, şubhesiz, XVII asımın ekinci yarısında İznik kirametçiligi umumen alğanda inqirazğa oğrağanını kostere.
Mezkûr devirde Oadıkoyde (Balıglava), Eski Oırımda, Üskütte ve yalıboyunın bir sıra diğer köylerinde mahalliy çölmekçilik istihsali hareket ete.
Lâkin bu sahanın merkezi endi Oırımnıh cenübiy-ğarbiy qısımında yerleşken Bağatır ve Fotisala köylerine avuşa.
Mında ev savut-sabasından başlap, 200-250 litrlik pifoslarğa (kübler) barğance, bütün kiramet eşyaları hazırlanıla.

XVIII asımın sonlarında (1783) Oırım Rusiye imperiyasımn erkânına qoşuldı.
Neticede Oırım özünin, formal olsa da, mustaqilligini ğayıp etmeknen bir sırada kendi medeniy ömürinde de ödelmez ğayıplarğa oğradı.
Qırım özüne etnik ve diniy cehetten yaqın olğan Türkiyege boysunğan vaqıtta halqara alâqalarnm keniş dairesinde buluna edi, Rusiyenin erkânına keçmesinen ise ruslar içün yat, yabaniy medeniyetli bir kenar vilâyetke çevirildi.

Rusiyenin Oırımnı zapt etüv boyunca ilk adımları tınç ehalini talav-tonav, büyük mimarcılıq abidelerini, qırımtatar medeniyetinin muqaddesliklerini yoq etüvnen ozğarıldı.
1736 senesi Oırım yarımadasının çöl qısımını feldmarşal Minihnin komandanlığı altındaki rus ordusı tar-maretti, 1771 senesi ise Dolgorukovmn ordusı ateş fışqırıp keçti.
Olarnin öğüne tek bir maqsad qoyulğan edi: «qırımtatarlarnı varlığında yoq etmek, olarnin topraqlarını tamamile qurutmaq, çünki bu halqtan bizge hiç bir türlü fayda, hiç bir türlü kâr olmaycaqtır».
(204.
25-nci sahife).

Çar Rusiyesi Oırımnı özüne alğan son mında qırımtatar halqını kütleviy surette qıruv siyaseti keçirile.
Ruslar qırımtatarlarnı tek ğayrıdinh, yer yüzünden silinmek kerek olğan vahşiyler, dep bile ediler.
Oırımtatarlarnı sürgünlikke oğratuv siyaseti aman-aman bir buçuq asır devam etti.
Bu yıllar içinde qırımtatarlarnıh hicretke ketüvi üç kere: 1783 senesi, 1860-ncı senelerde ve XX asımın başlarında özünin en yüksek noqtasına çıqtı.
XVIII asırmn sonlarında qırımtatarlar yarımada ehalisinin (o vaqıt Oırımda rumlar, ermeniler, gurciler, slavyanlar, karaimler, qırımçaqlar, urumlar yaşay ediler) 95 fayızını teşkil etken olsalar, 1917 senesine kelip qırımtatarlar öz Vatanında milliy azlıqqa çevirildiler.
Böylece, yalınız halqnıh özü değil, hatta halqnen bağlı hatıra, halqnın bu topraqta qaldırğan izleri de yoq etildi.

Ruslar mında başta bir İslâm dininen bağlı abidelerni — camiler, medreseler, mezarlıqlarnı viranege çevirdiler.
Halqnıh maddiy ve maneviy zenginliklerini ğayıp ettiler.
Kütüphanelerdeki elyazmalarnı — tarihiy traktatlarnı, hronika, şiiriy kitaplarnı bir yerge toplap, 1883 senesi olarnin hepisini yaqtılar.
(205.
162-nci sahife).
V. E.
Vozgrin böyle dep yaza: «...böyleliknen, halq medeniyetinin muhimden-muhim terkibiy qısımı, halqnıh zekâveti, ruhiy tecribesi, milliy tarihi bir kereden, bir aktsiya vastasınen yoq etildi.
Bu vaqia müstemlekecilik tarihında ayrıca yer tuta, çünki onın misli yoq edi».
(41.20-nci sahife).

Oırımtatarlar sürgün etilgen son aynı medeniyet taşıyıcılarının sayısı da eksildi, bu ise öz nevbetinde, an'anelemin unutılmasına, medeniy inkişaf amelde bütünley toqtamasına, «halq icadiyatı sahası qatıp qalmasına» alıp keldi.
(30.
21-nci sahife).
An'aneviy tışqı alâqalarnın, en evelâ uzaq vaqıt devamında Oırım medeniyetinin inkişafı içün icadiy şiltem bergen Türkiyenen alâqalarnın üzülmesi, qırımtatarlarnın turmuş şaraitleri bozulması, is lâm dininin tesiri tarqalğan sahalarnın tarlaşması, qırımtatar tili, yazuvmıh rölü eksiltilmesi neticesinde qırımtatar ehalisi kelmeşekler medeniyetine huquqsız qoşavat halında qaldı.

Meselâ, Umer ustanın süslemeleri olğan Yeşil cami XX asırnın başlarına kelip deyerlik tolusınen bozuldı, Hancamideki Umernin süsleri ise bina tamirlengen vaqıtta yoq etildiler.

Amma buna baqmadan milliy medeniyetnin inkişafı ğayet müşkül şeraitlerde bile toqtamay.
Cümleden, qırımtatarlarnın an'aneviy mesken mimarcılığı inkişaf ete, siyrek-sepelek olsa da, yanı camiler qurula, taş üstünde oyuv alışqanlıqlarınm saqlanıp qalmasına yardım etken baştaş qoyuv an'anesi üzülmey.
Orta asırlardan qalma seleflernin yaşatılması sayesinde burunğı esnaflardan toqumacılıq, işleme, quyumcılıq, kirametçilik inkişaf eteler.
Kerçek, o devirde yapılğan şeyler yüksek estetik hususiyetlerinen ayırılıp tura ediler.
(Bugünde-bugün muzey kollektsiyalarının negizini aynı şu devirge ait eşyalar teşkil eteler).
Bunınnen birlikte menfiy çizgilernin aks olunıp başlamasını da qayd etmemek mümkün değil.
Oırımğa ketirilgen sanayi malları — basmalar, maşinanen toqulğan kilimler meharetsiz taqlid içün numüne olalar.
An'aneviy eşyalardaki örnek «vahşiyleşken, kimerde ğarip bir şekilde» ola.
(47.
227-nci sahife).
«Anilin boyaları ve fabrikalarda yapılğan yipler de halq icadiyatına darbe endireler, yiplerni boyalavnın eski sırları coyula...
renkler, tüslernin nazik gamması yerine qaba yarmalıq alahbulahlığı kele».
(47.
227-nci sahife).

Çar Rusiyesiniri Oırımğa bastırıp kirmesinin daha bir tarafı bar edi: mında, müstemleke tertibinen beraberlikte ruslarnın ileri demokratik medeniyeti de yer alıp, o qırımtatar bediiyatını zenginleştire, mahalliy medeniyetni yanı degerliklerge qavuştıra edi.
Deyik, rus mimarcılığında hüküm sürgen klassitsizm XIX asırda qurulğan camilerde sertlik, şekillerde temizlik ve aydınlıq izini qaldırdı, Oırımnın icadiy ziyalıları tasviriy sanatnın özleri içün yanı çeşitlerinen — ressamlıq ve heykeltraşlıqnen tanış oldılar.

Böyleliknen, Oırım Rusiyege qoşuılğan son yarımadada ğayrımedeniy rus ve Avropa tesirlerinin yayılması bütün rus metropoliyaları içün, şu cümleden Orta Asiya içün de harakterli olğan taslaq esasında, mahalliy medeniyetlerni tamamile inkâr etüv negizinde keçti, bu hal ise mahalliy medeniyetnin inkişafında yanı tendentsiyalarnın doğmasına alıp keldi.

XIX asırnın sonlarına — XX asırnın başlarına ait mimarcılıqta rus zadekânları esas sımarışçılar oldılar, çünki olar Oırımda öz dergâhlarını qurup başlaylar.
Bunın içün an'aneviy musülman mimarcılığından muayen elementler alına ve bu elementler yanı binalarğa şarqiy romantizm ve ekzotika ruhum bağışlaylar.
Üslüplernin böyle eklektik qarışuvı kimerde pek qaba körünse de, bazıda içki nezaket ve lâyıqlıq ile sinirilgen özgün netice bere edi.
Meselâ, mimar N.
P. Krasnov Yusupov sarayını qurğanda Oırım mimarcılığının an'anelerinden ğayet meraqlı tarzda faydalanğan.
Neticede, milliy romantizm üslübinde inşaatlar yaratılğan.
Krasnovmfi şaheserlerinden birisi — 1910 senesi Kokközdeki saraydan tekaran çette qurulğan Yusupov camisidir.
Caminin leyhası o vaqıtmn camileri içün tipiktir — dört yanlı çatı astında yekâne oda, mihrab.
Lâkin bir sıra hususiyetler onı diğer camilerden ayırdı eterek, ona letafet ve originallik bereler.
Bular — sivri kemer şekilinde yapılğan pencereler, yüksek tavan, methalge çatışqan ve kireç — taştan kesilmiş tüzgün bağanalarğa belsengen örtüli galereyadır.
Cami binanın bütün perimetri boylap uzanğan oymalı örneklemen bezetilgen.
Ğarp taraftaki methal ve pencereler arasındaki süs quşaqları boydan-boyğa örnekli ve kalligrafik oymalarnen bezetilgenler.
Yerli sakinler taş üstünde oymalarnı yapqan ustanın adını unutmağanlar.
Onın adı Usein Toqtarğazıdır.
Biz onı şair, oca olaraq da bilemiz.
(47.
209-ncı sahife).

Mahalliy medeniyet yabaniy medeniyetlernih tesirine qarşılıq köstererek, öz-özüni tecrit etüv, an'aneviy sanatnın qanun-qaidelerini qatien saqlap qaluv, hatta olarnı konservatsiya etüv yoluna mine, bu ise milliy sanatmn durğunlıqta qalmasına sebep ola.

Umumen alğanda, Oırımmh Х1Х-ХХ asır başlarındaki sanatı çeşit türlü tesirlerge qapıluvnen qayd oluna.
«Bes-belli, Oırımmh medeniy zemininin özü (bu zemin pek çoq ve pek çeşitli qatlamlardan ibaret edi), tarihiy taliyinin ve Ğarpnen Şarq arasında yerleşmesinin özü öyle vaziyetni meydanğa kefirdiler ki, bu vaziyette qırımtatarlarnıh yanı devir sanatı öz qabuğınen sınırlanmayıp, yani tek kendi normativ estetikası ve qaidelerine boysunmayıp, cihan bediiy ceryanına tabiiy surette, qolaylıqnen qatılğan, yanılıqlarnı sinirgen ve ümüt etilmegende sürprizler kostere bilgen haqiqiy «açıq sistema»ğa çevirildi».
(205.
183-184-nci sahifeler).

XX asımın başında icat etken bir çoq sanatşınas alimler, şu cümleden M.
Kiriçenko-Voloşin (44.
50-, 59-ncı sahifeler) ve M.
Ginzburg (47.
207, 217-nci sahifeler) keç orta asırlarğa ait qırımtatar halq sanatında, tasviriy ve ameliy-manzaralı sanatlarda (bu sırağa, şubhesiz, muzıka sanatını da kirsetmek zarur) eklektiklikni, körüniş, janrlar ve şekiller çoqluğını qayd eteler.
Bu şeyler, ebet, keç orta asırlardaki qırımtatar etnosınm kulturogenezinde iştirak etken erte orta asırlardaki polietnik medeniy komponentlemin çeşitliliğine belsene.

Heppeyi uzun tarihiy devir zarfında Oırım yarımadasında devam etip kelgen etnik ceryan keç orta asırlarda Oırımdaki türlü türkiy tilli subetnoslarnın yekâne umumqırım etnosına birleşmesinen, yani kendi yaratqan an'aneviy umumqırım medeniyetini taşıyıcı qırımtatar halqının şekillenmesinen yekünlendi.
Neticede bu Oırım etnosı orta asırlarda öz devletçiliğini — Oırım hanlığını qurdı, halqnm içki etnik erkânı qarışıq olğanına baqmadan, devletçilik temsilcisi olğan halqnm özü ise sonundan qırımtatarlar, değen ad aldı.

Milliy medeniyetlernih cihan haritasında an'aneviy keç orta asırlarğa ait umumqırım medeniyetinin peyda olması — şimaliy-şarq Aq denizboyu, Balkan, Kavkaz, Oara deniz havzasındaki erte ve keç etnomedeniyetlernih vaqıt cehetinden bayağı çoqqa sürgen bir-birinen garışuvımh neticesidir.
Devamlı tarihiy ceryannın yekünlemesi ve XVII—XVIII asırlarnın sınırında çeşit milliy medeniyetler meyanında özgün umumqırım türkiy medeniyetniiî peyda olması — Qırım tsivilizatsiyası inkişafının orta asır basqıçında evolütsion ceryanlar artıq toqtamasının mantıqiy neticesi oldı.
O devirdeki umumqırım medeniyetinin negizini qırımtatarlarnıh, karaim, qırımçaq ve yunan-tatarlarnın, başqaca etip aytqanda, urumlarnın etnik medeniyetleri teşkil ettiler.
Zanımızca, din cehetinden pravoslav hristianlar olğan, tili ise türkiy-tatar tili olğan yunan-tatarlar — yarımadada qadim zamanlarda yaşağan türkiy ehalinin nesilleridir.
Bes-belli, olar Oırımdaki yunan koloniyaları yanında yerleşerek, qomşularının medeniyeti ve hristian dinini qabul etip alğandırlar.
Öz vaqtında rus mitropoliti İgnatiynin Oırımnı terk etmek haqqındaki teşviqatlarına qapılıp, Rusiyege koçken ellinlerge (Oırımda oturıp qalğan asıl yunanlar), ermeni, gürci ve valahlarğa qoşulmağan, neticede Ekaterina saniy ll-nin çar hükümeti tarafından 1778 senesi zorbalıqnen Oırımdan alıp çıqılıp, Ekaterinoslav guberniyasında ve Şimaliy Qara denizboyunda yaşamağa hüküm etilgen, lâkin koçürilüvge razı olmağan, köçürmege kelgen rus askerlerine qarşılıq köstergen, köçmemek içün hatta hristian dininden vazgeçip, musülman dinine keçken urumlarnın Oırımnı terk etmeğe istemegenlerinin nasıldır genetik sebepleri bardır.

Keç orta asırlardaki an'aneviy Oırım medeniyeti qomşu mintaqalarmn milliy medeniyetlerine sezilirli tesir kosterdi.
Böyle tesirni Cenübiy Ukraina medeniyeti misalinde (meşhur Poltava süslemeleri hem de urba, toqumacılıq.
kilimcilik), Cenübiy Rusiye medeniyeti misalinde (Don ve Kuban kazaklarının urbaları, ev cıyuv üslübi, savut-saba), Şimaliy Kavkaz medeniyeti misalinde (kabardin qadın-qızlarının baş kiyimleri, qumıq, qaraçay, balqar, noğaylarnın, çeçen ve inguşlarnın çeşit türlü eşyaları.
Meselâ, çeçenler ve inguşlarnm Girey, Selim-Girey, Aslan-Girey kibi erkek kişi adlarında qırımtatar izini abaylamaq qıyın değil), Moldaviya ve Romaniya medeniyeti misalinde (qırımtatar medeniyetinin tesiri hususan olarnin kilim toqumacılığında közge çarpa) körmek mümkün.
Ve aksine, yuqarıda anılğan halqlarnın qırımtatar sanatı ve medeniyetinin şekillenmesi ve inkişaf etmesine tesiri de değerli oldı (bu şey hususan qırımtatar halq avalarında, mimarcılıq ve manzaralı-ameliy sanatında yahşi körüne).
Bu halqlarmn biri-birini medeniy cehetten zenginleştirüv ceryanına 1783 senesi, yani çar Rusiyesi Küçük-Qaynarcı anlaşmasının qaidelerini qaba surette bozup, Oırım hanlığını zorbalıq ile öz erkânına qoşqan yılda sed çekildi.
Belli ki, 1774 senesi Türkiye ve Rusiye arasında imzalanğan Küçük-Oaynarcı anlaşması mucibi Oırım hanlığı o vaqıt mustaqil qırımtatar devleti sayıla edi.

Teessüf ki, bundan son çar Rusiyesi Oırımda müstemlekecilik siyasetini keçirerek, yarımadanın asıl ehalisini tuvğan toprağından quvup başladı.
Halbu ki, qırımtatarlarmh devleti sayılğan Oırım hanlığı öz vaqtında Oırımdaki cemi an'aneviy medeniyetlernin, cümleden, karaim, urum, qırımçaq medeniyetlerinin öz yolunen inkişaf etmelerine kefillik bere edi.
1917-1918 seneleri qırımtatar devletçiliğinin nasıldır bir çeşitini andırıcı Oırım Halq Cumhuriyeti teşkil olunğan ğaet qısqa tarihiy devirde qırımtatar, karaim ve qırımçaq medeniyetleri belli bir derecede gür inkişaf etip aldılar.
A. Kerenskiy yolbaşçılığındaki Rusiye Muvaqqat hükümetinin sessiz razılığı ile meydanğa ketirilgen bu özüne has qırımtatar muhtariyetinin merkeziy qanunyaratıcı, vekâletli organı sıfatında Oırım Musülman icra komiteti saylanğan ve onın Reisi olaraq Oırım Muftisi Noman Çelebicihan çalışqan edi.

Mezkûr Komitet 1917 senesi sentâbr 26 künü Aqmescitte olıp keçken özünin ilk meclislerinden birinde aşağıdakiler hususında qarar çıqara:

1. Hansarayda qırımtatar milliy muzeyini açmaq.
2. Zincirli medrese kompleksinde Oırım hanı Mengli Geray I (Bağçasaray şeherini qurğan han — İ. Z.) adına darulfunun teşkil etmek.
3. Bağçasarayda İsmail bey Gasprinskiy adına darulmuallimat (ocalar seminariyası) açmaq.
4. «Orta medrese» kompleksinde qırımtatar bediiy-sanayı mektebini teşkil etmek.
(101.253-nci sahife)

Oırım Muhtar Sovet Sosialist Cumhuriyeti (1921-1946) çerçivesinde hareket etken qırımtatar devletçiliği devirinde Oırımnın an'aneviy medeniyetini canlandırıuvda muhayen neticelerge, hatta demek mümkün ki, muvafaqiyetlerge de irişildi, çünki muhtariyatta qırımtatar tili devlet tili olıp, hakimiyet kadrlarm tatarlaştıruv siyasetini ömürge keçire, yani aliy oquv yurtlarına studentlerni ya da devlet muessiselerine hadimlerni işke aluvda meyillik Oırımnıh tamir halq vekillerine — qırımtatarlarğa berile edi.
