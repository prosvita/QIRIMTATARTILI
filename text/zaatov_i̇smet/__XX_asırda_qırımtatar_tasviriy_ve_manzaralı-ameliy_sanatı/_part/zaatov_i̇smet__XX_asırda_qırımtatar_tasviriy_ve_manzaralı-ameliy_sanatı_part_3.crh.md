## QIRIMTATAR HALQININ MANZARALI-AMELİY SANATI

### 3.1. İNKİŞAFNIÑ ESAS BASQIÇLARI, BİRİNCİ USTALAR

Qırımtatar halqınıñ manzaralı-ameliy sanatı XX asırnıñ başına barıp, yüz bergen inqırazğa baqmadan, umumen, yüksek professional seviyesi ve asırlıq ananelerini saqlap qaldı.
XIX asırnıñ soñlarından itibaren qırımtatar ustalarınıñ eşyaları eskilik mühlislerini, kollektsionerler, qırımşınas-alimlerniñ keniş dairesini qavrap alğan tedqiqatçılarnıñ diqqatını celp etkeni tesadufiy degil edi.
Aveskârlıq kollektsiyalar ve cıymalarnıñ arasında ğayet populâr olğanları bu — belli qırımşınas A. A. Bertye-Delagard (Yalta) ve Aqmescitte Tavriya ilimler arhiv komissiyasınıñ kollektsiyaları, Svişçevniñ şahsiy gimnaziyasınıñ toplamı; Qırımdan tıştaki kollektsiyalardan ise Peterburg ve Moskva müzeyleriniñ bölükleri: Rusiye müzeyinde Millerniñ kollektsiyası ve Moskvada sabıq Rumântsev müzeyinde — al-azırda Halqşınaslıq müzeyinde Yanjulnıñ kollektsiyası belli edi.
Bu kollektsiyalarnıñ esasını nağış ve toqumalar, qısmen, bediiy maden, quyumcılıq eşyaları teşkil ete ediler, episinden zayıf kiramet em de taş ve ağaç üstünde oyuv taqdim etilgen edi.
Bu al — tesaduf degil.
Kollektsiyalarda toplanğan eksponatlar XIX asırnıñ soñunda ve XX asırnıñ başında esnafçılıq istisalı saasında mevcut real vaziyetni aks ettire ediler.
1880-90 seneleri belli etnograf N. Haruzin tarafından ötkerilgen qırımtatar örnekleriniñ ilk tedqiqatları peyda oldılar.
1920-nci senelerde qırımtatar ameliy sanat çeşitlerini sistematik sürette toplav başlana.
Bağçasarayda Hansaray müzeyi halqnıñ maddiy medeniyetini ögrenüv merkezine çevirile.
Qırımtatar milliy esnaflarını ğayrıdan tiklev işine qırımtatar sanatşınası, müzeyşınas, ressam U. Bodaninskiy ğayet degerli isse qoştı, U. Bodanskiy öz vaqıtında Bağçasarayda Hansaray-müzeyiniñ müdiri oldı.
Memleket içün pek ağır vaqıtta o, halqnıñ medeniy baylığını saqlap qaluvda ciddiy iş başlay bildi.
Bodaninskiyniñ faaliyeti sayesinde, "Bağçasaray müzeyinde toplanğan ilmiy baylıqlar muntazam artmaqtalar", — 1924 senesi Qırımnı ziyaret etken akademik Kraçkovskiyniñ qaydı.
Müzey bediiy esnaflar, etnografiya ve arheologiya bölüklerinden, em de qırımtatar edebiyatı kitaphanesinden ibaret edi.
1925 senesi büyük arheologiya-etnografiya ekspeditsiyasına yolbaşçılıq yaptı, onıñ maqsadı qırımtatar medeniyeti ve sanatınıñ vaziyetini ögrenmek edi, onıñ ketişatında müzeyniñ kollektsiyasına qoşulğan unikal turmuş eşyaları toplandı.
1924 senesinden başlap 1929 senesine qadar ekspeditsiya Qırq-Azizler, Eski-Yurt, Eski Qırım, Çufut-Qale, Boykazak ve başqa yerlerni ögrenip çıqtı.
Bodaninskiy teşviqat ve ilmiy işlernen faal ögraşa — o, qırımtatar milliy sanatı boyunca pek çoq lektsiya oqudı, maddiy medeniyet tarihı boyunca bir sıra maqaleler derc ettirdi.
Onıñ areketleri sayesinde qırımtatar halqı sanatınıñ eksponatları (erkek ve qadın-qızlarnıñ urbaları, qaqmalı resimler, nağışlar) 1925 senesi Parijde ötkerilgen manzaralı sanat ve sanayı Halqara sergisine yollandı, mında olar kümüş medalnen taqdirlendiler (U.Bodaninskiyniñ malümatlarına köre, qırımtatar milliy nağışlarına tunç medal berilgen), soñra, 1927 senesi — Moskvağa Bütünittifaq sergisine yollanıldı.
Qırımtatar ustalarınıñ ustalığı cian miqyasında tanıldı".
Qırımtatar halq sanatını ögrenüv boyunca diger büyük merkez, Yaltada Buhara emiriniñ musadere olunğan sarayında yerleşken Şarq müzeyi oldı.
Müzeyniñ başı, İstanbulda, Beyruta, Moskvada Şarqiy tiller institutında (1913-1914) keniş tasil alğan, yüksek bilgili mütehassıs, 1917 senesi Zıncırlı medreseniñ esasında teşkil olunğan (1917-1925 ss.) Meñli Geray han adına institutnıñ birinci rektorı, Şarq medeniyetini ve tarihını yahşı bilgen mütehassıs, Yaqub Kemal edi.
Soñra o, yaqalanıp (1934 s.), atıp öldürmek ükümi çıqarıldı.
Ya. Kemal qırımtatar ananeviy esnafları boyunca "Qırım hanlığında tsehlerniñ vesiqalı tarihı" adlı kitap yazdı.
Müzey cenübiy yalıboyu qırımtatar em de "öz vaqıtında qırımtatarlarnıñ sanatına nasıldır tesir köstergen Şarq halqları" esnaflarınıñ eşyalarını ögrenüv, cıyuv, numayış etüv meselelerinen meşğul oldı.
Öz nevbetinde, Kezlev etnografiya müzeyi karaim ve çöl taraflı qırımtatarlarnıñ sanatını ögrenüv meselelerinen oğraştı.
Bu müzeyge Polina Yakovlevna Çepurina yolbaşçılıq yaptı.
P. Ya. Çepurinanıñ faaliyetini ayrıca qayd etmelidir.
Peterburg arheologiya institutınıñ mezunı Çepurina 1882 senesi Kiyevde doğdı, amma taqdir onıñ ömürini Qırım ile bağladı.
O — Qırımnıñ ameliy sanatı boyunca pek çoq maqalelerniñ müellifi (196-201), tedqiqatçı-alim, Qırımda bediiy esnaf artelleriniñ teşkilâtçısıdır.
Maqaleleri sanatşınaslarnıñ şimdiki nesili içün de öz aktualligini coymadılar.
Qırımtatar esnaf icadiyatını ögrenmege sebep — ustalarnıñ özlerinen tanışuv ve qonuşuv oldı.
1917 senesi halq ustası, nağışçı, otuzlı Ayşe Mambetova ile tesadufiy körüşüv, onıñ işini közetüv turmuş sanatınıñ bu çeşitiniñ peyda oluv şaraitleri ve sebeplerini ögrenüv meselesine alıp keldiler".
1910 senesinden 1915 senesine qadar devirde Çepurina Qırımnıñ dağlı rayonınıñ bütün Şarqiy qısımını ve, qısmen, cenübiy yalıboyunıñ Kefe ve Sudaq taraflarını ögrenip çıqtı.
Cenübiy-şarq Qırımnıñ uzaq dağlı köylerinde (Ayserez, Arpat, Qapsihor ve ilâhre) tedqiqatçı "resimi, koloriti, tiküv ve toquma tehnikası ceetten acayip nushalar" elde etti.
Olarnıñ arasında İtaliya gemisi tasvirlengen Sudaq nağışı (HVІІ-HVІІІ asırlar), Köktebel nağışı ayat teregi tasvirlengen (HVІІІ asır).
Tedqiqatçı karaim nağışlarınıñ ögrenüvine de büyük emiyet berdi.
"İlmiy-tedqiqat işlerinen sıñırlanmaq mümkün degil.
İşbu örnekli materialnı istisalda işletmeli.
O, Şarq resimleri ğayet zayıf olğan çini-mayolik istisalına ve bizim sanayığa aqiqiy sanatnıñ taze aqımını kirsetir" — dey Çepurina.
Çoq yıllıq tedqiqii işlerniñ neticesinde Çepurina, kelip çıquvını ve tarihiy inkişafını köstererek, qırımtatar örnekli tikişiniñ, bütün çeşitlerini, tikişlerniñ çeşitlerini tafsilâtlı ögrenip, episini yazıp aldı.
Qırımtatar sanatınıñ ilk tedqiqatçıları büyük sevgi ile toplağan müzey kollektsiyalarınıñ taqdirleri facialıdır.
1944 senesiniñ sürgünliginden soñ, Qırımda qırımtatarlar yaşağanınıñ şaatları olğan er angi maddiy şey yoq etilgen edi.
Taqdir eken, Bağçasaray Hansaray-müzeyiniñ, Yalta Devlet tarihiy-edebiy birleşken müzeyiniñ, Qırım Cumhuriyet ülkeşınaslıq müzeyiniñ unikal kollektsiyaları yoq etilmey, saqlanıp qaldılar.
1993-1995 seneleri Kiyevde, Aluşta, Yaltada; 1996 senesi Aqmescitte ve 2000 senesi Moskvada işbu saqlanıp qalğan nağış, basma ve kostümler kollektsiyaları birinci kere numayış etildiler.
Olarnıñ sırasına 5-6 yıl içinde Qırımtatar sanat müzeyiniñ hadimleri toplağan kollektsiyanı da qoşmaq mümkün.
Qırımtatar manzaralı-ameliy sanat eşyalarınıñ zengin kollektsiyalarına malik çetel müzeyleri sırasında — Rusiye etnografiya müzeyi (Sankt-Peterburg), Şarq halqlarınıñ rus müzeyi (Moskva), Rusiye tarihınıñ Devlet müzeyi (Moskva), Kreml tarihiy-mimarcılıq zapovedniginiñ Silâ müzeyi (Moskva), Berlin etnografiya müzeyi (Berlin), (GOHRAN) Qıymetli madenler müzeyi (Taşkent), Topqapu-saray müzeyi (İstanbul), Etnografiya müzeyi (Anqara), Halq sanatı müzeyi (Konstantsiya, Romaniya), şu cümleden Vena (Avstriya), Tula (Rusiye), Samarqand ve Buhara (Özbekistan) şeer müzeyleri barlar.
Asırnıñ başında ananeviy esnaflar ciddiy inqırazda bulundılar, onıñ sebebi — 1921-22 seneleri Qırımda mevcut içtimaiy-siyasiy vaziyet, yüz bergen büyük açlıqtır.
Esnafçılarnıñ sayısı birden eksildi.
Bu şaraitlerde halq hocalığını tiklev umumiy siyasetiniñ çerçivesinde ananeviy esnaflarnıñ tiklenüvi aktual mesele edi.
Eali ve ustalarnıñ arasında yarıqlandıruv, añlatuv işleri başlana.
Qırımda milliy esnaf sanayısınıñ merkezi Bağçasaray edi.
1920-nci yıllarda mında Şarq halqlarınıñ esnafsanayı tehnikumı açıldı, mında qırımtatarlardan ğayrı, qazantatarlar, astrahan tatarları, azerbaycanlar, özbekler, kavkazlılar (şu cümleden Dağıstannıñ meşur Kubaçi köyünden) ve başqaları (cemi 22 millet vekilleri) tasil aldılar.
Tehnikumda dört oquv ustahanesi bar edi, bu — beş yıllıq oquv müddeti ile kilim toqumacılıq, nağış, himiya-boyacılıq, tahta işleri boyunca (stolâr) ustahaneler.
Tehnikumda aman-aman 140 talebe oquy ve 20-ge yaqın oca ve instruktor ders bere edi.
Mektepniñ maqsadı — "Şarqnıñ es naf ve bediiy sanayısı boyunca evel ki esnafçılarnıñ yerine ihtisaslı iş çiler azırlamaq, (Qılavuzdan, 1929 s. Aqmescit, Qırım devlet neşriyatı s. 92), esnaf istisalını ratsionalleştir mek ve mehanizmleştirmektir.
1929-30-ncı oquv yıllarınıñ başında teh nikum, Bağçasarayda yeterlik oda olmaganı mana etilip, Kefege avuştırıldı, bu ise ahır-soñu onıñ qapaluvına alıp keldi.
30-ncı yıllarda Qırımda (Kezlev, Bağçasaray, Qarasuvbazar ve ilâhre) çeşit bediiy arteller meydanğa ketirile, olar, ekseriyet ananeviy mahsulat işlep çıqaruvnen meşgul olalar (nağış ve tikiş).
Bu artellerniñ episi eksportqa çalışqanlar.
1930 senesi Bağçasarayda qırımtatar milliy nağışınıñ "İlk adım" adlı birinci kooperativ arteli açıla.
Mında instruktor olaraq halq ustası İsmi Mansurskaya çalışa.
Amma qısqa vaqıttan soñ, (1932 s.) oqutqan hadimlerniñ sayısı yeterlik olmağanı sebebinden, toqumacılıq ustahaneleri qapatılıp, tek nağış ustahaneleri qala.
1930 senesi Kezlevde P.Çepurinanıñ yolbaşçılığında "Eski örnek" adlı meşur bediiy artel teşkil olundı.
1935 senesi mayıs 25-te Moskvada Şarq medeniyetleri Devlet müzeyinde Çepurina toplağan materiallar ve artelde azırlanğan nümüneleri boyunca Qırım basmaları ve nağışlarınıñ sergisi açıldı.
Bağçasarayda "İleri" bediiy arteli meydanğa ketirildi, mında çölmekçilik sanatı ögretile edi.
Artelniñ ustaları şekili ve vazifesi boyunca çeşit suv savutları azırlaylar.
Olarnı qırımtatar nağışlarından alınğan ananeviy ösümlik örnekleri ile yaraştıralar.
Örnekniñ ifadeliligi onıñ qabarıq olğanından irişile edi (mında Ömer usta qullanğan orta asır qırımtatar relyefli mimarcılıq dekorı işletilgen).
Koloritte yeşil, sarı, qaverenkli tüsler üstünlik etkenler.
"İleri" arteliniñ amfora ve bardaqları Sankt-Peterburg, Aqmescit, Yalta, şu cümleden Qırımtatar sanatı müzeyiniñ kollektsiyalarında bizim künge qadar saqlanıp kelmekteler.

XX asır milliy mazaralı-ameliy sanat inkişafınıñ mürekkep basqıçlarınen qayd oluna.
Esnafçılıq, orta asırlarda olğanı kibi, XIX asırnıñ soñunda ve XX asırnıñ başında da, öz qanun ve qaideleri boyunca yaşağan, pekingen ve keniş sistemadan ibaret olğan.
Bir soy ihtisasnıñ ustaları tsehlerge birleşip, olarğa baş usta yolbaşçılıq yapqan.
Tsehniñ terkibine adiy ustalar, qolfalar, şegirtler kireler.
Tsehte pekingen iyerarhiya, oquv sisteması, ananeviy merasimler (usta unvanını berüv merasimi, tsehniñ memuriyetini saylav ve ilâhre merasimler) mevcut olğan.
Tseh ve onıñ azalarınıñ faaliyeti ustav boyunca qattı nezaret altında bulunğan.
ХІV-ХVІІ asırda çeçeklengen qırımtatar manzaralı-ameliy sanatı XIX asırnıñ soñunda ve XX asırnıñ başında bu çeçeklenüvniñ soñuna kele.
Amma biraz vaqıt keçken soñ o, sönip qaldı.
Bunıñ sebepleri çoq.
Obyektiv sebepler — ananeviy esnaflarnıñ XX asırnıñ başında qayd olunğan umumiy inqırazıdır, bu al ise cemiyette yüz bergen içtimaiy-iqtisadiy ve siyasiy deñişüvlernen, cemiyetniñ turmuş ve ananelerini bozğan Ğarbiy Avropa medeniyetiniñ kelip kirüvinen bağlıdır.
Sanayı ve fabrika istisalınıñ ucuzca ve çeşit mahsulatı esnaf eşyalarını bazardan sıqıp çıqalar.
Yüksek qıymetli olğan ananeviy örnek de öz körümini deñiiştire, oña başqa yerlerden kelgen pamuq basmalarınıñ, resimli tabaqlarnıñ örnekleri tesir eteler.
Örneklerge etraf müitten süjetli levhalar kirsetilip başlana.
Soñra, tabiiy ki, eşyanıñ şekil ve dekorativ süslenüvi arasındaki uyğunlıqnı bozğan Sovet deviri ömüriniñ levhaları işletile.
Böyleliknen, asırnıñ başında suvuq silâ istisalı, taş ve ağaç üstünde oyuv kibi esnaflar deyerlik bütünley ğayıp olalar.
Qırımtatar milliy esnaflarınıñ merkezi olğan Bağçasarayda, başqa şeerlerde de "evelleri şeerde ğayet inkişaf etken esnaf istisalları pek tez sönip başlaylar, baqır savutları culâlav, atlar içün torba, quyumcılıq eşyaları çıqaruv toqtatıldı, sufyan ayaqqaplar istisalı umumen toqtatıldı".
Kirametçilik umumen ğayıp ola, bu sanat boyalanmağan, örneklenmegen adiy bardaqlar çıqaruv istasalına çevirile.
"Daa keçenlerde, — dep yaza P. V. Nikolskiy, — imperialistik centken evel, Bağçasaraynıñ esnafçılıq ve ticaret ömüri qaynar çoqraq kibi edi, o, mında kelgen adamnı parlaq renkleri ve özgünligi ile ayrette qaldıra edi.
Tar soqaçıq güya davuşlarnen toldurılğan: doğru soqaqqa açılğan pencerelerinden, ustahanelerden eşitilgen tasırdı ve güdürdiler, satıcılarnıñ çağıruvları, yerlerini avuştırğan büyük aşhanelerde tatlılıqlar ve milliy yemekler taşıycılarnıñ yañğıravuq sadaları — bularnıñ epsi bütün bir gürültige çevirile edi...".
Buña baqmadan, XX asırnıñ başında tericilik istisalı ve teri, kiyizden eşyalar yasaluvı, qaqmalı baqır savutı ve quyumcılıq eşyalarınıñ istisalı, toqumacılıq, şu cümleden, "tsivilizatsiya degerlikleri" daa kelip yetişmegen uzaq rayonlarda saqlanıp qalğan evelki maqat ve nağış istisalı ğayıp olmağan edi.
Ananeler teregi, icadiy faaliyetlerini iç bir allar yıqıp olamağan, parmaqnen sayılacaq bir qaç professional ustalarnıñ sayesinde qurumadı.
Olarnıñ sırasına Amet Qalafatov (1860-1942 ss.) kire, o — silâ sanatkârı, quyumcı, qırımtatar örnekçi-ressamı, Qırımnıñ ameliy sanatında unikal şahıs olaraq bellidir.
Usta divar, basma resimleri içün, nağış, qaqma, neşriyat mahsulatı (kitap ve mecmua qapları içün) içün bediiy seviyeli özgün örnekler yarattı.
Qalafatov daa yaş ekende örnekler çızar, olar qırımtatar nağışçı qadın-qızlar arasında darqalır edi.
O, emek faaliyetini çilengir olıp başladı.
Kaqmacı, silâcı zenaatını menimsegen soñ, Qalafatov av tüfekleri, pıştavlar, pıçaqlar yasağan.
Qaqlamalarnen süslengen, altın qaqlamalarnen işlengen bu eşyalar bediiy tekmillikleri ile ayrette qaldırıp, büyük ihtiyacğa malik ediler.
Eñ taacipli yeri şu ki, usta endi 70 yaşını toldurıp bu işlerden çetleşken zamanda, onıñ örnekçi-ressam istidatı gayrıdan canlandı.
Qoluna tüşken bir tabaq kâgıtnıñ üstüne evelleri ştihel ile madenniñ üstünde sızğan soñra padişa raqısınen temizlep, şablonlarnen qaqıp çıqqan örneklerini qalem ile sızmağa tırıştı.
Böyleliknen, qart usta kene de örnek sanatına muracaat etti.
Qalafatov eki yıl içinde qalem, tuş, renksiz ve renkli qalemlernen sızılğan, üç yüzden ziyade örnekli kompozitsiya yarattı.
Avropa sanatından alınğan bazı bir yañı usullarnı kirsetti, meselâ, rakurstan (qıska körünüş) faydalanuv, çeçekniñ dörtten üç qısımını tasvirlev (adeti-üzre musulman sanatında çeçekniñ yuqarıdan körünüşi ya da köndelen kesilgen şekilde tasvirlene).
Qalafatovnıñ örnekleri, Anadolu ve İran sanatınıñ elementlerini işleterek, eski qırımtatar örnekleri esasında yaratılğanlar.
Amet Qalafatov Parijde (1925 s.) Bütüncian manzaralı-ameliy halq sanatı sergisinde, Moskvada (1939 s.) Bütünittifaq sergisinde ve, şu cümleden, Qırım bediiy sergilerinde (1937-1938) iştirak etti.
1930-ncı yıllar onıñ icadında ğayet semeleri oldılar.
Qalafatov yaratqan örneklerden Qırımda aveskâr ressamlar, artellerniñ ustaları, toqumacılar, evde çalışqan nağışçı qadınlar keniş faydalandılar.
1940 senesi, 80 yaşındaki Qalafatov Qırım ASSR Ressamları birligine qabul etildi, oña "Qırım halq örnekçisi" unvanı berildi.
Ustanıñ yaratqan örnek kompozitsiyaları al-azırda Rusiye etnografiya müzeyinde (sabıq SSSR halqlarınıñ etnografiya müzeyi), Qırım Cumhuriyet ülkeşınaslıq müzeyinde, Yaltada birleşken tarih-edebiyat müzeyinde (88, s. 29), Aqmescitte Cumhuriyet qırımtatar sanatı müzeyinde, ciannıñ — Parij, London, Pekin, Moskva, Peterburg — iri müzeylerinde saqlanmaqtalar.
Qırımtatar örneklerini pek yahşı bilgen nağışçı-usta Adaviye Efendiyeva (1879-1944) edi.
O, Kezlevde doğdı.
Örnek yaratuv ustalığınıñ sırlarını öz qartanası, istidatlı ve çeber ustadan ögrendi.
Adaviyeniñ babası yaşağan evniñ bütün donatması onıñ çeber qollarınen yaratılğan edi.
Adaviye 4 yaşında ekende qartanasından onıñ zenaatınıñ bütün sırlarını ögrenip başladı, yavaş-yavaş toqumacılıq ve nagış sırlarını da menimsedi.
Qız 12 yaşında ekende kergef başına oturdı.
Qızı 16 yaşını toldurğanda babası oña toqumacılıq tezyasını alıp berdi ve oña bu zenaatnı ögretecek ustanı davet etti.
Babası halq sanatına yüksek qıymet keserek, qızını oqutmaq içün aqça qızğanmadı.
Adaviye, nağış ve toqumacılıq tehnikasını mükemmel menimsegen soñ, acayip sanat eserleri yaratıp başladı.
1928 senesi Kezlev müzeyiniñ ülkeşınaslıq tögeregi onı milliy nağış ocası olaraq işke davet etti.
1930 senesi artelge işke kirdi, soñra "Eski örnek" artelinde nağış ögreticisi vazifesinde çalıştı.
Efendiyeva istisal içün Qırımnıñ çöl tarafına ait qırımtatar örnek sanatını aks ettirgen 200-den ziyade örnek resimlerini azırladı.
Efendiyevanıñ resimleri ilk olaraq 1935 senesi Moskvada ötkerilgen sergide numayış etildiler, soñra I Bütünrusiye tasviriy sanat aveskârlarınıñ sergisinde de taqdim etildi.
1930-1937 seneleri Efendiyeva Qırımnıñ bütün artelleri faydalanğan yüzlernen örnek kompozitsiyalarını yarattı.
Efendiyevanıñ resimleri boyunca eksport mahsulatı işep çıqıldı.
Efendiyevanıñ örnekleri işletilgen tikicilik eşyaları ve nağışlar Avropa ve Amerikada numayış etildiler.
Efendiyevanıñ icadına has çizgiler, bu — resimniñ açıqlığı, kompozitsiyanıñ özüne haslığı — bunı "Dil-Puş" (1930) yelpaze içün nağış eskiziniñ misalinde közetmek mümkün.
Resim grafikanıñ açıqlığı, nazik şekillerniñ vecizligi ve simmetriyası ile ayırılıp tura.
Eskiz bardaqtaki çeçek klassik kompozitsiyasına üslüpleştirilgen.
Bardaq gügümni añdıra, çekek ise — ince saplı iri, dülber ğonce.
Ğonceniñ etrafında, suv üstündeki tögerekler kibi, dekorativ elementler — alqalar, gyonce ve kertikli yapraqlarnı eki tarafından sarıp alğan yarımay şekilleri yerleşkenler.
%Resim seyircini şekilnıñ temizliği ve sadeliginen meftün ete.
"Menim örneklerim — menim fikirlerimdir" — dep ayta turğan A.Efendiyeva özüniñ kompozitsiyaları aqqında.
Efendiyeva 1944 senesi uzaq sürgünlik yoluna dayanalmay, Samarqand civarında vefat etti.
Belli qırımtatar dramaturgı vecemaat erbabı Seid-Abdulla Özenbaşlı (1867-1924), zamandaşlarınıñ aytqanına köre, çeber, eski nağış ustalarından biri olğan.
Bundan da ğayrı, S. Özenbaşlı acayip çalğıcı ve şair edi.
Teessüf ki, ustanıñ örnekli tikiş istidatı aqqında bizge başqa bir şey belli degil.
O, 1924 senesi vefat etti.
Mezkür işte adı añılğan, qırımtatar kitap naşirciliginiñ "atası" İlyas-mırza Boraganskiy de acayip örnekçi edi.
Toqumacılıq ve qırımtatar ananeviy nağışı boyunca belli mütehassıs Zuleyha Bekirova ananeviy qırımtatar esnaflarını tiklev işinde büyük rol oynadı.
Z. Bekirova 1913 senesi Tavriya guberniyasınıñ Perekop uyezdindeki Mollalar köyünde doğdı.
Tatar mektebini bitirgen soñ, soyları Adaviye Efendiyevanıñ yanına Kezlevge keldi ve "Eski örnek" arteline işke kirdi.
Mında 1930 senesinden 1932 senesine qadar A. Efendiyevadan ğayrı, çeber usta K. Ya. Rıbalskaya da oña ustazlıq yaptılar.
O, 1932-36 seneleri yollanma boyunca Moskvada bediiy-sanayı institutında tasil aldı.
%1936 senesi tehnikumnı bitirgen soñ 1940 senesine qadar Moskva bediy sanayi institutında çalıştı.
Z. Bekirova Qazahistan, Turkmenistan, Şimaliy Ösetiya ve sabıq SSSR cumhuriyetleriniñ kilim toqumacılıq istisalı içün milliy örneklerniñ eskizlerini işlep çıqtı.
Olarnıñ arasında — Nyü-Yorkta (1939 s.) ötkerilgen Bütüncian sergisine toqulğan "Develer" tüyli kilim; "Ösetiya" (1951 s.) tüylü kilim bellidir.
İttifaq cumhuriyetleriniñ ustahane ve fabrikaları içün eskizler yapar eken, Bekirova olarnıñ milliy örneklerini tafsilâtlı ögrenir edi.
Bu maqsad ile o, Orta Asiya ve Qazahistanda ekspeditsiyanen bulundı.
1940-1948 seneleri Bekirova Moskvada ameliy ve manzaralı sanat institutında tasil aldı.
Mında o, V. S. Kondratyev ve B. Yu. Lange kibi ocalarnıñ qolunda oqudı.
İnstitutnı bitirgen soñ, 1948-1968 seneleri Bekirova Moskvada bediiy-sanayı tehnikumında ihtisaslı fenler boyunca oca olaraq çalıştı, ilmiy işnen (Turkmenistanda kilim toqumacılıqnıñ tedqiqatı) ve ressamlıq işlerinen meşğul oldı.
1937 senesinden itibaren 3. Bekirova bütünittifaq ve halqara sergilerde iştirak etti.
ІІІu cümleden: Nyü-Yorkta (1939 s.). Kiyevde (1939 s.). Onıñ işleri Qırım, Moskva, Sankt-Peterburg, Saransk, Aşhabadnıñ müzey kollektsiyalarında saqlanmaqtalar.
Aqlı raatlıqqa çıqqan soñ, Bekirova öz ömürini gobelen sanatına bağışladı.
Usta "Baar kele", "Emek", "Aydınlanuv", "Küz", "Gençlik", "Salüt", "Ay ile natürmort" adlı gobelen kompozitsiyalarını yarattı.
1990 senesi 3. Bekirova Qırımtatar medeniyetini ğayrıdan tiklev boyunca Koordinatsion merkeziniñ daveti ile Moskvadan Aqmescitke keldi, mında o, kurslarğa yolbaşçılıq yapıp, qızlarğa qırımtatar kilim toqumacılıq ve nağış sanatını ögretti.
Soñki yıllarda Bekirova ğayrıdan canlanayatqan qırımtatar tüylü kilim toqumacılıqnıñ örnek mevzuları ve kompozitsiyalarını işlep çıquv meselesi üzerinde çalıştı.
1998 senesi Aqmescitte Qırımtatar sanat müzeyi Qırım etnografiya müzeyinen birlikte Z.Bekirovanıñ 85 yıllığına bağışlanğan şahsiy sergisini teşkil etti.
Zuleyha Bekirova 1999 senesi Moskvada vefat etti.

İsmi Mansurskaya aqqında tafsilâtlı malümatlar yoq.
Bizim malümatlarğa köre, o, soyadına köre belli qırımtatar dvorân qabilesinden ola.
Bağçasarayda "İlk adım" adlı 1-nci kooperativ artelinde instruktor olıp çalışqan, örnek ve tikiş tehnikasını yahşı bilgen.
1930 senesi Qırımda sanayı kooperativleri tarafından yañı açılayatqan nağış-toqumacılıq artelleri içün Mansurskayanıñ yardımı ile instruktor-tehnikler azırlağan birinci kurslar teşkilâtlandırıldı.
Kurslar üç ay devam etip, ihtisaslı mütehassıslar azırlanğan.
Qırımda milliy manzaralı-ameliy sanatnı sarıp alğan inqıraz (XX asırnıñ başında) neticede esnaf istisalınıñ zayıflaşuvına alıp keldi.
İhtimal, bu inqıraz keçip de keter edi, amma soñra halqnıñ özüniñ taqdiri faciağa çevirildi.
1944 senesi qırımtatarlarnıñ birini qaldırmayıp Qırımdan sürgün etkenleri, halq icadiyatı ananelerini ve onıñ yutuqlarınıñ deyerlik ğayıp olunmasına sebep oldı.
Sabıq SSSRniñ çeşit regionlarına sepilgen qırımtatarlar, ükümetniñ olarğa nisbeten er ceetten tazıyığına baqmadan, ameliy sanat eşyalarını hatırlatqan, degerliklerge çevirildiler.
Qırımda doğğan qırımtatar halqınıñ üyken nesili halqnıñ asırlıq ananelerinde östi ve terbiye aldılar, olar öz ecdatlarınıñ turmuş medeniyeti, ömür tarzı ve ananeleri aqqında hatıranı özlerinen taşıdılar, üyken nesil qırımtatar halqı sanatınıñ bazı çeşitlerini, meselâ, kilim toqumacılıq (Özbekistanda Palvantaş qasabası), nağış ananelerini saqlap qaluvda büyük rol oynadı.
Qırımda doğğan nesil sürgünlikte halqnıñ turmuş ve medeniyet ananelerini saqlap qalmağa tırıştı.
Qırımğa, özlerine qaytmaq qısmet olmağan eski ustalarnıñ, olardan ananeviy esnaflarnı ögrengen balaları, şegirtleri qaytıp kelmekteler.
Şu cumleden, quyumcılıq sanatını Ayder Asanov, baba-bala İzzet ve Enver Ablayevler tiklemekteler; Asan Galimov qaqlamanen oğraşa; kiramet ve ufaq plastika ile Fevzi Seit-Halilov, Abdül Seit-Ametov, Rustem Yaqubov, Rustem Skibin, Şamil İlyasov, Mamut Çurlu ve başqaları meşğuller, taşpıçuv sanatını — Ayder Aliyev, İlmi Ametov; tüylü kilim toqumacılıq işlerini — Zeynep Musayeva, Gülnara Asanova, Reyan ve Ediye Bekirovalar, kilim toqumacılıqnı — Arzı Patel, Mamut Çurlu, Sabriye Eyupova ve başqaları tiklemekteler; altın suvlı ve örnekli tikişnen Elmira Muratova, Elvira Osmanova, Elmira Çalbaşeva, Tamara Klüçkina ve Ayşe Osmanova meşğuller.
Qırımtatar milliy manzaralı-ameliy sanatınıñ başqa çeşitleri maddiy sebeplerge köre em de Qırımda mütehassıslar olmağanından, bugünde-bugün daa tiklenmeyler.
Türkiye, Almaniya, Romaniya, Gollandiya ve AQŞta yaşağan qırımtatar diasporası, em de Türkiye ve Ukrainanıñ devlet ve cemaat teşkilâtları manzaralı-ameliy sanatınıñ esas çeşitlerini ğayrıdan tiklev işinde büyük yardımda bulunmaqtalar.
Bugünde-bugün Aqmescit, Qarasuvbazar, Bağçasaray, Kezlev şeerleri, Kokköz, Taraqtaş, Bağay köyleri — Qırımda milliy manzaralı-ameliy sanat merkezleridir.
Yarımasırlıq sürgünlikten qaytayatqan qırımtatar halqı bugünde-bugün tuvğan topraqlarında öz tillerini, medeniyetlerini tiklev ceryanında misilsiz qıyınlıqlarnı yeñmekteler.
Özgün sanatını saqlağan halq onı kelecek nesillerge miras etip qaldırmağa tırışa.
Qırımtatar halqınıñ maddiy medeniyetine ait yadikârlıqlarnı toplav ve saqlavına, manzaralı-ameliy sanat eşyalarını toplav işine büyük emiyet berilmekte.
Bu maqsadnen Qırım Cumhuriyet qırımtatar sanatı müzeyi meydanğa ketirildi.
Müzeyni teşkil etüv tarihı 1992 senesinden başlandı.
Qırımtatar milliy sanatınıñ degerlikleri keniş kölemli ve acele sürette toplanmalı, olarnı saqlav meselelerinen oğraşılmasa, tez arada toplamağa da, saqlamağa da şey qalmaycaq.
Vaqıt elden qaçırılacaq.
Bundan itibaren çeşit vaqıtlarda yarımadadan alıp ketilgen milliy maddiy medeniyet ve sanat eserlerini ve eşyalarını kene de Qırımğa qaytaruv işine ayrıca diqqat ayırılmaqta.
Orta Asiya memleketlerinde, Romaniya, Bulğaristan ve Türkiyede qırımtatarlar toplu yaşağan yerlerde qırımtatar diasporasınıñ vekillerinen birlikte ekspeditsiya işçleri alıp barıldı ve ileride de böyle işler alıp barmaq közde tutula.
Qırımdan tışta yaşagan qırımtatarlar, Qırımda müzey teşkil olğanını bilgen soñ, olarnıñ ecdatları Qırımdan alıp ketken ve şimdi qorantalarında yadikârlıqqa çevirilgen şeylerni öz teşebbüsleri ile muracaat etip, müzeyge bermek istegini bildireler.
Meselâ, 1998 senesi Romaniyada yaşagan qırımtatarlarnıñ delegatsiyası Qırımda ziyaretnen bulunganda, qırımtatar manzaralı-ameliy sanat eşyalarınıñ kollektsiyasını müzeyge taqdim ettiler.
1999 senesi dekabr ayında müzey Konstantsiyadan 1850-1950 seneleri içinde Qırımda ve Dobrucada yaşagan qırımtatar ustaları tarafından işlengen 56 nağış aldı, bu kollektsiyanı Kemal Müsret toplağan.
1999 senesi Qırım iliminde ilk olaraq, Dobruca (Konstantsa, Rumıniya) qırımtatarlar toplu yaşagan yerlerge ekspeditsiya ötkerildi, onı Cumhuriyet qırımtatar sanatı müzeyinen birlikte Romaniyanıñ Demokratik Türk-tatar birligi teşkilâtlandırdı.
Çoq sayılı qırımtatar diasporası yaşagan Konstantsa (Romaniya) şeerinde Halq sanatı müzeyiniñ fondlarında qırımtatar ameliy sanat eşyalarınıñ (küpeler, gerdanlıqlar, quşaqlar, baş ziynetleri, urbalar, altın tikiş, nagışlar) unikal kollektsiyası saqlanğan.
Müzeyniñ fondlarında XVIII asırnıñ soñlarına ve XX asırnıñ başlarına ait qırımtatar manzaralı-ameliy sanatnıñ 2500-den ziyade nushası saqlanmaqta.
Müzeyniñ yanında restavratsiya işlerinen oğraşqan ustahane çalışmaqta.
Müzeyniñ hazinehanesi eñ zemaneviy donatmalarnen teminlengen.
Bazı esnaflarnıñ ananeleri (eñ evelâ kilim toqumacılıq ve nağış) romaniyalı qırımtatarlarnıñ arasında alâ daa kütülmekteler.
Teessüf ki, sovet devirinde qırımtatar sanatı eserleriniñ ekseri qısımı ğayıp etildi ve coyuldı, bundan itibaren, Cumhuriyet qırımtatar sanatı müzeyiniñ fondlarında tek biñge yaqın unikal nusha mevcut.
Olarnıñ da çoqusı Qırımdan tışta toplanıldı.

 ### 3.2. BEDİİY MADEN VE QUYUMCILIQ SANATI

Maden, aqlı olaraq, manzaralı-ameliy sanatınıñ klassik materialı sayıla.
Savut-saba, merasim ve turmuş çanaq-çölmek, silâ eşyaları, quyumcılıq eşyalarını yasavda onıñ yeri ayrıca olğan.
Esnaf inkişaf etip başlağandan berli qırımtatarlarda da madenni bediiy işlevniñ öz ananeleri ve qazançları olğan.
Qırımtatar ustaları yasağan eşyalar şekillerniñ çeşitleri ve özgünligi, işniñ yüksek keyfiyetile ayrılıp turğanlar em de olar ekseriyet eksport mahsullar olaraq şarq ve ğarp memleketlerge tüşkenler.
Şeerlerniñ çoqlaşuvı, madenden işlengen eşyalarnıñ inkişafına siltem berdi.
Qırımdaki maden külçeleri, em de başqa yerlerden alıp kelingen büyük miqdardaki baqır külçe ve başqa renkli madenler buña yardım ettiler.

"Bu sanat ne qadar darqağanı aqqında, şekillengen böyle detallerge baqıp aytmaq mümkün, bu — qapı aşıq-petilleri, örnekli qalaylanğan ve yapıştırılğan baqır ziynetler, kesilgen ince örnekli sarı baqır kilitler, demir parmaqlıqlar — olarnı şimdi de Qarasuvbazar, Kezlev ya da Bağçasaraynıñ eski evlerinde rastketirmek mümkün.
Şu cümleden, çoyun, baqır qandiller, çıraq ve fenerlerni, meselâ, "Mihari-Suleyman" büyük panikadilosı, Bağçasaraynıñ Hansaray camisindeki Solomon çırağı ya da Kezlevniñ Şukurla-Efendi camisindeki fenerni qayd etmemek mümkün degil".
XVII asırnıñ ortalarında Qırımda bulunğan türk seyaatçısı E.Çelebi Çoyunçi (Şimdi Urojaynoye köyü, Aqmescit rayonı) köyüni böyle tasvirley: "Balha, Buhara, Samarqand, Luristan, Multanda meşur tökme demir qazanlar yasaylar; olarğa kerek külçe Qırım memleketinde, Çadır-Dağda qazıla".
Qırımda bu esnaf inkişaf etken merkezler Qarasuvbazar, Bağçasaray edi.
Rus seyaatçısı Kondaraki, XIX asırda bu şeerlerni ziyaret etkende şunı qayd etti ki, esnafçılar arasında eñ zenginleri qılıç, tüfek, pıçaq ve baqır savut yasağan soyları eken.

Esnaf tsehleri tar ihtisaslıqqa qattı riayet eter ediler.
Böylece, tüfekçiler, çilengirler, baqırcılar ve qalaycılar kibi zenaatlarnı ayıra turğanlar.
İşletilgen materiallarnıñ tabiiy hususiyetlerini bilüv qırımtatar ustalarına onı ğayrıdan işlevde eñ kelişken usullardan faydalanmağa imkân bere, em de onıñ özünde gizlengen iqtidar ve estetik imkânlarını da kenişçe açmağa imkân bere edi.
Maden eşyanıñ şekil ve etraf çevresiniñ ifadeligi işletilgen dekorativ vastaları ile, üstü çeşit-türlü işletilgeni ile arttırıla edi.
Qırımtatar eşyaları öz vazifeleri ve şekilleri boyunca çeşit-türlüdir: lengerler, tekne, tabaq, tepsi, çanaq, filcan, qade, meşrebe, tava, sılapçı, legen, manğal, saan, sini ve ilâhre.

Keniş darqalğan eşyalardan biri, büyük suv savutı — gügümlerdir.
Gügümler Qırımnıñ dağ rayonlarınıñ sakinleri çoq faydalanğan savutıdır.
Gügümlerniñ tübü keñ ve qaviy ola, onı omuzlarğa yerleştirmek içün sapı pek oñaytlı edi.
Gügümniñ şekili kesilgen konusnı añdıra, mıtlaqa yüksek qapağı ola edi.
Şahsiy ve müzey kollektsiyalarında pek çoq gügüm toplanğan.
Gügümler ekseriyet quş, balıq (postvizantiya tesiri) selbi ve çeçekler tasvirlengen kompozitsiyalar qaqmalı örneklernen süslendirilgenler.
Cumhuriyet qırımtatar sanat müzeyiniñ fondlarında abdest almaq içün acayip savutlar saqlanmaqta, qumanlar (qapaqlı, uzun sümekli ve bükülgen saplı) baqır ya da qalaydan yasalğan.
Sarı altın tüsteki qalaylı eşyalar, temiz baqırnıñ hususiyetlerini saqlayaraq, pek qaviy ola turğanlar.
Bu soy madenden çoqusı qave degirmenleri, cezveler, yıbrıqlar azırlay ediler.
İıbrıq armut şekilindeki türk stakanını añdıra.
Böyle şekildeki savutnıñ içindeki şingenlik çoq vaqıtqace suvumay ve öz dadını saqlap qala.
Sinilerniñ şekili ve dekorı da çeşit-türlü: oval, dörtköşe, qıyıştırılğan köşeli, dos-doğru çetli ya da tögereklengen.

"Meryem-ana qazanı" savutınıñ kelip çıquvı Qırımnıñ yalıboyu ve dağlı qırımtatarlarnıñ hristian keçmişinen ve İsa peygamberniñ anası — Meryemniñ adınen baglıdır.
Bu savut loqsalarğa aş-suv taşımaq içün qullanılğan.
Bu savut alçaq tsilindr şekilinde olıp, çetleri qaytarılğan, özü de ösümlik ve geometrik şekildeki qaqmalarnen, ve qoruyıcı temsillernen süslendirilgen.
Qırımtatar tarihı ve medeniyetiniñ belli tedqiqatçısı Refat Qurtiyev savutlarnıñ birinde analıqnı qoruyıcı, qadimiy türk allası Umaynıñ adını açıqlay bildi.
Qırımtatarlarnıñ ziyade sevgen materialı qızıl baqır edi.
Ondan aşhane savut-sabaları, sofra donatuv eşyaları, yarıqlatuv kedikleri, amam savutları ve saire eşyalar azırlay ediler.
Baqır sıcaqnı yahşı keçirgeni içün, ondan çeşit türlü qazanlar yapıp, içlerini, bazıda tışlarını da qalalay ediler.
Savutnı yerge qaqılğan uzun qazıqlar üstünde qalaylağanlar.
Qırımtatarlar turmuş ve merasim adetlerini kütüvde qullanğan baqır ya da qalaylı savutlar pek oñaytlı, temiz em de ealiniñ aşağı ve orta tabaqaları içün fiyatı ceetten pek kelişken edi.
%Tatar aristokratiyası ve asılzadeler kümüş eşyalardan faydalana turğanlar. 
 %Qırımtatarlarnıñ medenden yasalğan savutları özleriniñ funktsionalligi ve dülber tışkı körünişinen ayırılıp tura ediler.
Örnekli qaqma, basma resim ve oymalı örnek ananeviy usullarnen yapıla edi.
Zengin örnekli savutlar interyerni yaraştırmaq içün hızmet eterek, onıñ saibiniñ eyiallığını bildirir edi.
Maden tabaq üstünde yapılğan çekanka — qaqma resim culâlavnıñ eñ mürekkep usulı sayıla, çünki bu usulnen çalışqan vaqıtta resim, onıñ relyefi ve fakturasını bivasta iş ceryanında yaratmalı.
Örnek küçük çöküç ve mahsus qalem vastası ile yapıla.
Çoqusı qaqma resim oymalı resimnen süslendirile.
Oymalı resimlerniñ esasını üçköşelikler, romblar, tögerekler teşkil etip, sinilerniñ çetlerini, küçük bardaçıqlarnıñ kenarlarını yaraştıra, olarğa ayrıca güzellik bağışlay ediler.

 
 
 
 
 
 
 
 
Böyle fedaiy ustalar cümlesinde tüfekçi usta, quyumcı, meşhur qırımtatar nağışçısı, Qırımnın ameliy sanatında tekrarlanmaz sıma sayılğan Amet ûalafatovm (1860-1942) anmalı.
Bu usta divar süslemeleri, toqumalar, işlemeler, qaqmalar, kitap ve mecmualar içün yüksek bediiy seviyede pek çoq original örnekler yarattı.
A.Qalafatov ta balalıq çağında örnekler sızıp, olarnı nağışçı qadınlarğa bağışlay turğan.
Emek faaliyetini çilengirlikten başladi.
Amet sonundan qaqmacı, tüfekçi zenaatlarını da menimsep, av tüfekleri, pıştavlar, pıçaqlar yasadı.
Qaqma örneklemen bezetilgen bu şeyler bediiylik cehetinden kâmil olıp, pek çoq sorala ediler.
Eñ taaciplisi şunda ki, A.Qalafatov 70 yaşını atlap, artıq işlerden vazgeçken son, onın örnekçi ressam istidatı özüni bir daha kosterdi.
Künlernin birinde Amet usta evelleri maden üstünde ştihelnen oyup, ekşiliknen ayarladığı ve tap sonunda qalıplap çıqardığı örneklerni qarandaşnen kâğıt üstünde yapıp baqa.(201.13-nci sahife).
Böyleliknen, qart usta kene örnek sanatına müracaat ete.
 Еki yıl içinde qalem, çin merekebi, adiy ve renkli qarandaşlarnen üç yüzge yaqın örnekli kompozitsiyalar yarata.
Onın Avropa sanatından alıp, kendi icadında qullandığı usullar sırasına rakurstan faydalanuv, çeçek şekilinin dörtte üç qısımını tasvirlev (an'aneviy musülman sanatında çeçeknin ya üst körünişi ya da onın uzunlama kesme körünişi tasvirlene turğan) usulını qoşmaq mümkün.
 Qalafatovmn örnekleri qırımtatar sanatına has olğan eski örnekler esasında, Anadolu, acem sanatlarının elementlerinden faydalanılğanı halda yaratılğandır.
Amet Qalafatov 1925 senesi Parijde olıp keçken halq manzaralı-ameliy sanatı boyunca Bütüncihan sergisinde, 1939 senesi Moskvada olıp keçken Bütünittifaq sergisinde ve 1937-1938 seneleri devamında Qırımda olıp keçken bir sıra sergilerde iştirak etti.
1930-ncı senelernin sonlarında onın icadı hususan mahsuldar oldı.
A. Oalafatovmn qolu astından çıqqan örneklerden Oırımnın aveskâr ressamları, şirketlernin ustaları, toqumacılar ve evde çalışqan işlemeciler keniş faydalandılar.
1940 senesi 80 yaşına kirgen Amet Oalafatov Oırım ASSR Ressamlar birliğine aza olaraq qabul olundı ve oha «Oırımnın halq örnekçisi» unvanı berildi.
Onın elinen yapılğan örnek kompozitsiyaları hal-azırda Rusiye Etnografiya muzeyinde (sabıq SSSR Haclarının etnografiya müzeyi), Aqmescitteki Cumhuriyet ülkeşınaslıq muzeyinde, Yaltadaki devlet Birleştirilgen tarihiy-edebiy muzeyde (88.29-nci sahife), Aqmescitteki Cumhuriyet qırımtatar sanatı muzeyinde, Parij, London, Pekin, Moskva, Peterburgdaki büyük muzeylerde saqlı turalar.
Adaviye Efendiyeva (1879-1944) qırımtatar örneklerini pek yahşi bilgen usta işlemeci edi.
O, Kezlev şeherinde doğdı.
 örnekler yaratuv sırlarını istidatlı ve çeber elli nağışçı sayılğan qartanasından öğrendi.
Söz kelimi, Adaviyelernih evindeki bütün işlemelerni qartanası yapqan eken.
Adaviye dört yaşında qızçıq ekende qartanasının yanına oturıp, toqumacılıq ve işleme sırlarını yavaş-yavaş öğrenip başlay.
12 yaşında ekende ilk kere tezya başına keçip otura.
16 yaşına kirgende ise babası oha toquma tezyası alıp bere ve toqumacılıqnı öğrenmesi içün evge ustanı davet ete.
Umumen, babası halq sanatına yüksek qıymet kesken, qızınıh oquması içün aqçasını ayamağan bir adam eken.
İşte, Adaviye an'aneviy işleme ve toqumacılıq tehnikasını menimsegen son tekrarlanmaz sanat eserleri yaratıp başlay.
1928 senesi om Kezlev müzeyi yanında çalışqan ülkeşınaslıq tögeregine davet eteler ve o anda tögerek azalarına milliy işlemeler tehnikası boyunca dersler bere.
1930 senesi şirket hadimi ola (200, 108-nci sahife), sonra ise «Eski örnek» şirketinde işlemeler boyunca instruktor olıp çalışa.
A. Efendiyeva istihsalğa 200-den ziyade örnek tadbiq ete, onın bu eserleri çöl taraflı qırımtatarlarnıh örnek sanatını olduqça aydın aks ettireler.
Efendiyevanm örnek resimleri birinci kere 1935 senesi qırımtatar ve karaim halq sanatı ustalarının Moskvada ötkerilgen sergisinde hem de tasviriy sanat aveskârlarının Birinci Bütünrusiye sergisinde nümayiş etile.
1930-1937 seneleri zarfında Efendiyeva yüzlernen örnek kompozitsiyaları yarattı ki, olardan Qırımnıñ bütün şirketleri faydalandılar.
Efendiyevanın resimleri esasında eksport mahsulatları işlep çıqarıldı.
Onın örneklerinen bezetilgen mallar Avropada ve Amerikada nümayiş etildi.
Resimnin aydın ve tertipli, umumen kompozitsiyanın özgün olması — Efendiyevanın icadına has olğan çizgilerdir, bunı biz onın dilpuş içün işleme eskizi (1930) misalinde köre bilemiz.
Resim özünin klassik aydınlığınen, narin şekillernin lakonizmi ve uyğunlığınen ayırılıp tura.
Eskiz vazağa qoyulğan çeçekni tasvirleyici klassik kompozitsiya tarzında yapılğan.
Vazanın özü bizge qırımtatar gügüumini, onın içindeki çeçek ise uzun ince saq ucunda ana-mına açılacaq iri, lâkin nazik ğonceni andıra.
%Ğönceniñ etrafında, suv üstündeki tögerekler kibi, dekorativ elementler - alqalar, ğönce ve kertikli yapraqlarnı eki tarafından sarıp alğan yarımay şekilleri yerleşkenler.
Resim seyircini şekilnin temizliği ve sadeliginen meftün ete.
A. Efendiyeva öz kompozitsiyaları haqqında laf açılğanda «Menim örneklerim — menim fikirlerimdir» — dey edi.
A.Efendiyeva 1944 senesi sürgünliknin azap-uqubetlerine dayanamay, Samarqand civarlarında vefat etti.(88.58-nci sahife).
Belli qırımtatar dramaturgı ve cemaat erbabı Seid-Abdulla Ozenbaşlı (1867), zamandaşlarınm aytqanlarına köre, işleme sanatını yahşi bilgen eh qart ve mahir ustalardan biri olğan.
Bundan ğayrı, S-A.Ozenbaşlı acayip çalğıcı ve şair olaraq da tanılğan.
Teessüf ki, biz bu adamnıh nağışlı işlemeleri haqqında hiç bir şey bilmeymiz.
S-A.Ozenbaşlı 1924 senesi vefat etti.
Mezkûr kitabımızda qırımtatar matbaacılığının atası sıfatında anılğan IIyas mirza Boraganskiy de acaip nağışçı olğan eken.
Anаneviy qırımtatar esnaflarını canlandıruv işine milliy toqumacılıq ve qırımtatarlarmh an'aneviy işlemeleri boyunca belli mütehassıs sayılğan Zuleyha Bekirova büyük hisse qoştı.
Z. Bekirova 1913 senesi Or qapı uyezdinin Mollalar köyünde doğdı,
 Iptidaiy mektepni bitirgen son Kezlevde yaşağan tizesi Adaviye Efendiyevanın yanına barıp, anda «Eski örnek» şirketine çalışmağa kirdi.
1930-1932 seneleri devamında Zuleyhağa A.Efendiyevadan ğayrı, belli usta K.Ya.Rıbalskaya da ustazlıq yapıp, an'aneviy işlemenin sırlarını öğrettiler.
1932 senesi Zuleyha şirketnin yollanmasınen Moskvadaki ressamlıq-sanayı tehnikumına oqumağa kire.
 1936 senesi tehnikumnı bitirgen son 1940 senesine qadar Moskva bediiy sanayi institutında çalıştı.
Z. Bekirova Oazahistan, Türkmenistan, Şimaliy Osetiya ve diğer bir sıra cumhuriyetlernin kilim istihsalları içün milliy örneklernih eskizlerini yarattı.
Onın eskizleri esasında, cümleden, 1939 senesi New-Yorkta ötkerilgen Bütüncihan sergisi içün «Develer» adlı, 1951 senesi ise «Osetiya» adlı havlı kilimler toquldı.
ittifaq cumhuriyetlerindeki kilim fabrikaları içün eskizler yaratqan Z.Bekirova milliy örneklerni büyük diqqat ile öğrendi.
İşte, böyle maqsadnen Orta Asiyağa ve Oazahistanğa ekspeditsiyalar teşkilâtlandırdı.
1940 senesinden 1948 senesine qadar Moskva ameliy ve manzaralı sanat institutında oqudı.
Аnda V.S.Kondratyev ve B.Yu.Lange kibi meşhur mütehassıslardan ders aldı,
 institutnı bitirgen son 1948 senesinden 1968 senesine qadar Moskva ressamlıq-sanayı tehnikumında mahsus fenler ocası olıp çalıştı, ilmiy işnen oğraştı (turkmen kilimlerini öğrendi), kimerde ressamlıq yaptı.
1937 senesinden başlap bütünittifaq ve halqara sergilerde, meselâ, 1939 senesi New-Yorkta ötkerilgen, 1939 senesi Kiyevde olıp keçken sergi lerde iştirak etti.
Onın eserleri Qırım, Moskva, Sankt-Peterburg, Saransk, Aşhabadnın muzey kollektsiyalarında buluna.
Rahatlıqqa çıqqan son ise gobelen sanatına berilip, «Bahar kele», «Emek», «Aydınlıq», «Küz.
Gençlik», «Fişenk», «Ay ile natürmort» kibi gobelen kompoziyatsiyalarını yarattı.
Zuleyha Bekirova 1990 senesi Qırımtatar medeniyetini canlandıruv boyunca koordinatsion merkeznin davetinen Moskvadan Aqmescitke kelip,mahsus kurslar alıp bardı, qırımtatar qızlarına ananeviy qırımtatar işlemelerini ve basma toquvnı öğretti.
Ömürinin sonki yıllarında ğayrıdan tikleneyatqan qırımtatar havlı kilim toqumacılığı içün örnek motivleri ve kompozitsiyalarını yaratuv üzerinde çalıştı.
1998 senesi Aqmescitte Oırımtatar sanatı müzeyi Oırım etnografiya muzeyinen birlikte Z.Bekirovamh 85 yıllığına bağışlap, onın şahsiy sergisini ötkerdiler.
Z. Bekirova 1999 senesi Moskvada vefat etti.

Elimizde Esma Mansurskaya haqqında tafsilâtlı malûmatlar yoqtır.
Yalınız, onın meşhur mirzalar tevabasından olğanını,
Bağçasaray şeherindeki «İlk adım» değen birinci kooperativ şirkette instruktor olıp çalışqanı, çeber elli usta, örnekler ve tikiş tehnikasınıiî bilmiri olğanı malümdir.
1930 senesi Esma Mansurskayanın tırışuvları sayesinde Oırımnın sanayi matlubat cemiyetleri meydanğa ketirgen işleme-toqumacılıq şirketleri içün instruktor-tehniklerni hazırlav boyunca ilk kurslar teşkilâtlandırıldı.
Kurslarda oquv üç ay devam etip, ihtisastı mütehassıslar çıqarıla ediler.
Qırımtatar halqınıh taliyi sonundan bu qadar facialı olmağan olsa, XX asırnın başlarında halq manzaralı-ameliy sanatının bütün sahalarını qavrap alğan.
Qırımda esnafçılıqnın berbat etilmesine alıp kelgen inqiraz, belki de, bitirilir edi.
Teessüf ki, 1944 senesi qırımtatarlar bir qalmadan sürgün etilgenleri neticesinde halq icadiyatının an'aneleri amelde bütünley unutıldılar.
Sabıq SSSRnin çeşit ülkeleri boylap dağıtılğan qırımtatarlar hakimiyetnih taqiplerine baqmadan, sürgünlikte aileviy yadikârlıq olıp qalğan, cenkten evel Oırımdaki yaşayışm hatırlatıp turğan ameliy sanat numünelerini köz bebeği kibi saqladılar.
Qırımda doğğan, asriy halq ananeleri esasında terbiyelengen ve ecdatlarnın medeniyeti, turmuş tarzı haqqındaki hatıranı coymağan üyken nesil vekilleri halqmn turmuş ve medeniyet ananelerini aybetlep, qırımtatar sanatının bazı bir çeşitlerini, meselâ, kilim toquv, işlemeler yapuv alışqanlıqlarını saqlap qaluvda (Ozbekistannın Palvantaş koyu) büyük röl oynadılar.
Bugünde-bugün Oırımda manzaralı-ameliy sanatnı canlandıruv ceryanı pek büyük meşaqatlarnen, işsizlik, iqtisadiy buhran kibi ağırdan-ağır içtimaiy şaraitlerde keçe.
Qırımğa ayrı ustalar qayttılar, bular esasen endi çoqtan rahmetli olğan eski ustalarnın balaları ya da şegirtleridir.
Meselâ, Oırımda milliy quyumcılıq sanatını Ayder Asanov, izzet ve Enver Ablayevler; qaqma sanatını Asan Galimov, kiramet ve ufaq şekiller plastikasını Fevzi Seithalilov, Abdül Seit-Ametov, Rustem Yaqubov, Rustem Skibin, Şamil İlyasov, Mamut Çurlu ve diğerleri canlandıralar; taşm işlev sanatınen Ayder Aliyev, İlmi Ametov; havlı maqat toquvnen Zeynep Musayeva, Gülnara Asanova, Reyan ve Ediye Bekirovalar; kilim toquvnen Arzı Patel, Mamut Çurlu, Sabriye Eyüpova ve diğerleri; altın ve örnekli işlemelernen Elmira Muratova, Elvira Osmanova, Elmira Çalbaşova, Tamara Klüçkina ve Ayşe Osmanova oğraşalar.
Qırımtatar manzaralı-ameliy sanatının qalğan çeşitleri para ve mütehassıs olmağanı sebebinden ale daha tiklenmeyler.
Halqımıznıh manzaralı-ameliy sanatının esas çeşitlerini canlandıruv işine Türkiye, Almaniya, Romaniya, Gollandiya ve AOŞta yaşağan qırımtatar diasporası, Türkiye ve Ukrainanıh hükümet ve cemaatçılıq teşkilâtları büyük yardım köstereler.
Qırımda qırımtatar manzaralı-ameliy sanatının esas merkezleri sıfatında bugünde-bugün Aqmescit, Qarasuvbazar, Bağçasaray, Kezlev şeherlerini, Kokköz, Taraqtaş, Bağay köylerini köstermek mümkün.
Yarım asırlıq sürgünlikten son qaytıp keleyatqan qırımtatarlar şimdi misilsiz zorluqlarnı yenerek, Vatanda kendi fillerini, kendi medeniyetlerini canlandırmağa çalışalar.
 Halqmn tekrarlanmaz özgün sanatını kelecek nesillernih variyetine çevirmeğe tırışalar.
Bu esnada qırımtatar halqımn maddiy medeniyetine ait abidelerni, manzaralı-ameliy sanatının numünelerini toplav ve saqlap qaluvğa ayrıca emiyet berile.
Bu maqsadnen Qırımda Cumhuriyet qırımtatar sanatı müzeyi meydanğa ketirildi.
Bu muzey tarihinin esabı 1992 senesinden başlay.
Eger biz şimdinin özünde qırımtatar milliy sanatının abidelerini toplav ve saqlavnen keniş miqyasta ve keçiktirmeden oğraşıp başlamasaq, tezden toplamağa ve saqlamağa şey qalmaycaq.
%Vaqıt  elden qaçırılacaq.
Şunıri içün de qırımtatarlarnıri maddiy medeniyetine ve sanatına ait olıp, çeşit vaqıtlarda yarımadadan çıqarılğan numüneler ve eserlerni Qırımğa qaytarıp ketirüv meselesine büyük diqqat ayınla.
Orta Asiya memleketlerinde, Romaniya, Bulğaristan, Türkiyede qırımtatarlar toplu yaşağan yerlerge ekspeditsiyalar teşkilâtlandırıldı ve ileride de teşkilâtlandırılacaq, hem böyle işni qırımtatar diasporasınen birlikte alıp barmaq qararlaştırıla.
Qırımdan tışta yaşağan qırımtatarlar Vatanımızda muzey teşkil olunğanını eşitken son özleri bizge müracaat etip, ta baba-dedelerinden qalğan aileviy yadikârlıqlarnı bağışlaylar.
Meselâ, Romaniyada yaşağan qırımtatarlarnıh delegatsiyası 1998 senesinin avgust ayında Qırımnı ziyaret etken vaqıtta muzeyimizge qırımtatar manzaralı-ameliy sanatının numünelerinden ibaret bütün bir kollektsiyanı hediye etti.
1999 senesinin dekabrinde muzey Romaniyanın Köstence şeherinden 56 dane acayip işleme aldı, bu şeylerni 1850 senesinden 1950 senesine qadar olğan devirde Oırımda ve Dobrucada yaşağan çeşit qırımtatar qadınları yapqanlar, Kemâl Musuret değen fedaiy bir adam ise olarnı toplağan.
1999 senesi qırımtatar sanatşınaslığı iliminiri tarihında ilk sefer qırımtatarlar toplu yaşağan Dobrucağa (Romaniya) ekspeditsiya yollanıldı, om Cumhuriyet qırımtatar sanat müzeyi ve Romaniya Demokratik Türk-Tatar birliği teşkil ettiler.
Oırımtatarlar bayağı sayıda olğan Köstence şeherindeki (Romaniya) Halq sanatı muzeyinifi fondlarında qırımtatar ameliy sanatı boyunca unikal kollektsiya (sırğa ve küpeler, gerdanlıq ve boyuncaqlar, quşaqlar, baş ilvanları, torevtika, urbalar, altın nağışlı tikişler, işlemeler) saqlanıla.
Muzey fondlarında XVIII-XX asırlarğa ait qırımtatar manzaralı-ameliy sanatına mensüp 2500-den ziyade numüne bar.
Muzey yanında tamirlev ustahanesi çalışa.
Muzeynin emanethaneleri en zemaneviy donatmalarnen tekmillengenler.
Bazı esnaf çeşitlerine has an aneler (eh evelâ, kilim toquv ve işlemeler) andaki qırımtatarlar arasında şimdi de yaşaylar.
Bin yazıq ki, bizim memleketimizde qırımtatar sanatı eserlerinin hâl etici çoqluğı bütünley ğayıp etildi, şu sebepten Cumhuriyet qırımtatar sanatı muzeyinin fondları şimdilik ancaq bihge yaqın unikal eksponattan ibaret olıp.
Olarnin da ekseryieti Qırımdan tışta toplanıldı.

### 3.2. Bediiy işlengen maden, quyumcılıq sanatı

Maden aqlı surette manzaralı-ameliy sanatnın klassik materialı hesaplana.
Savut-saba, merasim eşyaları yahut kündelik turmuş eşyaları, silâh, quyumcılıq yasamaları yapılğanda madennih yerini başqa hiç bir şey bastırıp olamay.
Esnaflar inkişaf etip başlanğan devirlerden itibaren qırımtatarlarnıh madenni bediiy işlev sanatı da kendi an'anelerine, kendi muvafaqiyetlerine malik oldı.
Qırımtatar ustalarının qolu astından çıqqan maden eşyalar öz şekillerinin çeşitliliği ve originalliginen, mahsulatnın yüksek keyfiyetti olmasınen ayırılıp tura ve bunıfi sayesinde eksport malı sıfatında hem şarq, hem ğarp memleketlerine yollanıla ediler.
Şeherlernin hep ösmesi, madenden faydalanğan sahalarnm hep kenişlemesi ise kütleviy esnaf istihsalinin inkişafına şiltem berdiler.
Aynı vaqıtta Qırımda mevcut olğan demir külçe yataqları hem de diğer ülkelerden ğayet büyük miqdarda ketirilgen baqır külçe ve diğer renkli madenler de bediiy maden esnaflarının ayaqqa turmasına sebepçi oldı.

Qapı rezelerine, örnekli dögme ve qaplamalı baqır bezeklerge, sarı baqırdan yasalğan olıp, ince oyma örnekli tögerek kilitlerge, Bağçasaray, Kezlev ya da Qarasuvbazamıh eski evlerinde şimdi de rastkelingen demir çilterlerge baqıp, madenni bediiy işlev sanatı Qırımda ne qadar ken tarqalğanım bilmek mümkün.
Ya, demirden, çöyün yahut baqırdan yasalğan avizelerni, lampad ve fenerlerni, meselâ, Hansaray camisindeki «Mihari Süleyman» fenerini ya da Kezlevniri Şukurla efendi camisindeki fenerni nasıl anmazsın?» (47.226-ncı sahife)
XVII asırnın ortalarında Oırımnı ziyaret etken türk seyahatçısı Evliya Çelebi Aqmescit yanındaki Çöyünçi koyu (şimdi Simferopol rayonının Urojaynoye koyu) haqqında hikâye eter eken, «Balh, Buhara, Samarqand, Luristan ve Multanda bile tanılğan tökme demir qazanlarnı, işte, şu köyde yasaylar; böyle qazanlar yapmaq içün kerek olğan külçe Qırımnın Çatırdağında qazılıp alına» dep yazğan edi.
Qarasuvbazar, Bağçasaray şeherleri Qırımda böyle soy esnafçılıqnın en büyük merkezleri olğan ediler.
XIX asırda şu eki şeherni ziyaret etken rus seyahatçısı Kondarakinin qayd etkeni kibi, qılıç, tüfek, pıçaq ve baqır savut yaşağan ustalar esnaflar arasında en zengin ve en bahtlı insan sayıla ediler.

Esnaf birleşmeleri tar ihtisaslı ediler.
Meselâ, ayrıca tüfekçiler, ayrıca çilengirler, ayrıca baqırcı ve qalaycılar çalışa ediler.
Başlanğıç materialnın tabiiy hususiyetlerini yahşi bilgen qırımtatar ustaları onı qayta işlevnih en kelişikli usullarından faydalana ve bu materialnın funktsional hem de estetik imkânlarını olduqça tolu açıp kostere ediler.
Ustalar nağışlav vastalarından aqılane faydalanğanları, madennin türlütürlücesine işlengen yüzüni adden tış bir tarzda muqayese etkenleri sayesinde şekil ve siluetnin ifade qudreti daha ziyade quvetlene edi.
Qırımtatarlarnıh madenden yasalğan eşyaları şekil ve tayin cehetinden çeşit türlüler, misal olaraq leğenler, tekneler, tabaqlar, tepsiler, çanaqlar, filcanlar, qadeler, meşrebeler, tavalar, sılapçınlar, mangallar, saanler, siniler ve sairelerni ketirmek mümkün.

Güğümler — keniş tarqalğan eşya çeşiti ediler.
Olarnı hususan Qırımmh dağlı rayonlarında yaşağan ehali çoq qullana edi.
Gügümlernin ken, yerge qoymaq içün qararlaştırılğan tübü ve onaytlı qulubı ola turğan.
Güğüm şekilce konusnı andıra ve onın mıtlaqa yüksek qapağı ola.
Umumen alğanda, hususiy ve muzey kollektsiyalarında gügümlernin pek çoq çeşitleri sağlamla.
Ustalar öz güğümlerini quş, balıqlarnıh (postvizantiya tesiri), selbi ve çeçeklerniri kompozitsion tasvirleri çekilgen qaqmalı örneklemen bezete ediler.
Cumhuriyet qırımtatar sanatı muzeyinde ibadet savutları — qumanlar mevcutб оlar esasen baqırdan ya da baqırnın tsink ile qarışması olmuş cezden yasalğanlar.
Altın-sarı tüslü cez, temiz baqırnıh hususiyetlerini saqlap qalaraq, daha qaviyce ola.
işte, qave pişirmek içün qararlaştırğan savut-saba — qave değirmenler, cezveler, yıbrıqlar da cezden yasala turğan.
Yıbrıq şekilce türk stakanını (armut şekilinde) tekrarlay.
Böyle şekilli savutqa qoyulğan sıcaq qave tez suvumay, özünin lezetini coymay.
Sinilemin şekili ve nağışları da çeşit türlüdir: olar hem oval, hem dörtköşe şekilinde, qıyıq köşeli, tüz kenarlı ya da yarıdaireli ola bileler.

«Meryem ana qazanı»nıh kelip çıqması yalıboylu ve dağlı qırımtatarlarnın hristian keçmişinen bağlıdır.
Bu savuttan loqsalarğa aş ve suv ketirmek içün faydalanılğan.
«Meryem ana qazanı» — alçaq, kenarları biraz qaytarılğan, ösümlik ve geometrik örneklemen hem de nazariıq işaretlerinen bezetilgen tsilindr şekilindeki savuttır.
Qırımtatar tarihi ve medeniyetinin belli tedqiqatçısı Refat Ourtiyev böyle savutlarnın birisinde qadimiy türklernin analıq ilâhesi Umaynıh adını oquya bilgen.
Baqır — qırımtatarlarnın sevip qullandığı material edi.
Baqırdan savutsaba, şamdan ve qandiller, hammam taqımları yasala turğan.
Baqır sıcaqnı yahşi keçirgeni içün ondan çeşit türlü qazanlar da yapılıp, bu qazanlarnıfi içi, kimerde ise tışı da mıtlaqa qalaylana edi.
%Savutni yerge qaqilgan uzun qaziqlar ustune qalaylaganlar.
Qırımtatarlarnın kündelik ömürinde veya merasimlerinde işletilgen baqır yahut, cez eşyalar ohaytlı ve saf olmaqnen birge, ucuz da ola ediler, Şu sebepten böyle savutnı ehalinin aşağı ve orta qatlamları da satın ala bile ediler.
Tatar zadekânları ise kümüş eşyalardan faydalana turğanlar.
%Qırımtatarlarnıh madenden yasalğan savutları özlerinin funktsionalligi ve dülber tışqı körünişinen ayırılıp tura ediler.
Qaqmalar, oymalı resimler ve ince çilterli oyma örnekler — qırımtatar bezetmelerinin an'aneviy çeşitleridir.
Örnekler ile zengin bezetilgen eşyalar inter'yerni yaraştırmaqnen bir sırada eşya sahibinin eyiallılığım da kösterip tura edi.
Qaqma — bezetüvnin en mürekkep çeşiti sayıla, çünki bu usulnen çalışqan usta resimni de, relyefni de, fakturanı da doğrudan-doğru iş ceryanında yarata.
Örnekler çöküç ve mahsus qalem yardımınen çekile.
Qaqma usulı bazıda ince çilterli oyma usulınen biriktirile.
ince oyma örneklernin negizini üçköşelikler, romblar, daireler teşkil ete ve olar tabaqlarnın, pek büyük olmağan vazalarnın kenarlarını yaraştıraraq, bu eşyalarğa tekrarlanmaz letafet ve muhteşemlik bağışlaylar.
Çilterli oyma örnekler hususan nurlı yerde elverişli körüneler, şunın içün de ustalar qandil, şamdanlar yasağanda esasen bu usulnı qullanğanlar.
XVII asırnın türk seyahatçısı Evliya Çelebi qırımtatar dürbelerinin içki yaraşığını tabir eterek, böyle dep yaza: «Her bir qubbe astında...dersin, nur oynay.
Bu qubbeler yüz çeşit qandillernen, güzel qoqu saçqan buhurdanlarnen, altın ve kümüş şamdanlarnen bezetilgenler».

Madenni bediiy işlevde oymalı resim çeküv tehnikası da keniş tarqalğan edi.
Bu usulnen yapılğan aydın, ince örnekler yaqın baqışta hususan güzel körüneler, şu sebepten oymalı resimlemen ekseriyette savut-saba ve quyumcılıq eşyaları bezetilgen.
Savut-sabadan bilhassa siniler zengin nağışlanğan.
Kilim ve minderler üstünde oturmağa alışqan qırımtatarlar sinilerni açılıp qapalğan kürsüçikler üstüne qoyup, olarnı masa sıfatında da qullana ediler.
Savatlama tehnikası kümüş eşyalarnın tüm-tüz ve oyma örnekli yüzlerini zarafet ile qayd ete.
Tonuq balqıldağan savatlama eşyağa ayrıca zariflik ve tekmillik bağışlay.
Cumhuriyet qırımtatar sanatı muzeyinde savatlav usulınen süslendirilgen bir qaç eksponat saqlanıla.
Olarnın arasında Zemzem suvu qoymaq içün ince nağışlı savut taqımı mevcut.
Taqım bir tabaqtan ve eki filcançıqtan ibarettir.
Kolemce ve şekilce pek küçük olğan, oymalı resimlemen birlikte savatlanğan da bu predmetler taqımmfi tantanalı merasimlerge qararlaştırılğanını kösterip turalar.

Kertme usulı XVII—XVIII asırlarda eşyalarnı bezetüvnin en sevilgen usulı olıp, bu usuldan ta XX asımın başlarına qadar faydalanıldı.
Kertme sanatı o qadar ken yayılğan edi ki, altın yahut kümüş yipişlernen hatta kündelik turmuş eşyaları (meselâ, ayaqqap kiymek içün qaşıq) bile süslendirile ediler.
Bağçasaraydaki tarihiy-medeniy muzey-zapovedniknih fondlarında ağır şamdanlar saqlı tura.
Lâkin ösümlik örneklerinen kertme usulında bezetilgen bu şamdanlarnın ağırlığı duyulmay, aksine olar yengil, nazik olıp körüneler.
Rusiye, Poloniya, Türkiye, Frantsiya kibi memleketlerge, Kavkazğa alıp ketilgen silâhlar — pıçaq, qılıç, tüfekler qırımtatar ustaları tarafından hususan zengin bezetilip, bu iş de esasen kertme usulında yapıla edi.
Silâh sanatı çeçeklenmesinen renkli madenlerni süslev kölemi de kenişledi, bu ise öz nevbetinde silâhmn bediiy değerliğini arttıra edi.
Ustalar süslemeni kunesuv vastasınen ya da madenni yaldızlı altınnen qaplav usulınen yapa ediler.
Esnaflar mezkûr usulnı öyle mahirlik ile qullana ediler ki, olarnin yaptığı şeylerni asıl altın ya da kümüş şeylerden ayırmaq pek zor edi.
Qırımtatarlarmh silâh sanatı halqnın tarihi ve medeniyetinde parlaq bir sahifeni teşkil ete.
Sıq-sıq olıp turğan cenkler, hanlıqnıh sınırlarında yüz bergen toqnaşuvlar bu soy istihsalnın inkişafına şiltem berdiler.
Silâh sanatı qırımtatarlarnıh turmuş tarzınen de sıq bağlı edi.
 çünki at minmek, silâhtan faydalana bilmek mehareti ta balalıqtan aşlana edi.
Yahşi at ve keyfiyetli silâh sahibi olğan yigitnin değerliği yüksek olıp, bular onın ömürde nege irişe bileceğini de belgiley ediler.
Hanlar sarayında ötkerilip turğan resmiy merasimlerni, meselâ, çetelli elçilerni qarşılap aluv, askerlerni közden keçirüv, av merasimlerini yaraştıruvda silâh kimerde pek büyük röl oynay edi.
Silâh yasavnen esasen şeherlerde oğraşa ediler.
Bu esnada ta evelezelden hanlıqnıh iqtisadiy ve esnafçılıq merkezleri sayılğan Bağçasaray ve Oarasuvbazar şeherleri tanılğan ediler.

Qırımtatarlarmh beyaz silâhı hususan büyük şuret qazandı.
Bütün şarq memleketlerinde belli olğan qırımtatar pıçaqları, qama ve hançerlerini Moskva da satın ala edi; Qırımdan yılda 400 bin danege yaqın beyaz silâh yollanıla edi.
Bilgen adamlar qırımtatarlarnıri beyaz silâhını, başta bir, demimin alâ tavlandırılğanı ve dülber şekilde olğanı, meşhur Şam bolatından yapılğam içün begene ediler.
Aynı vaqıtta silâhmn bezetilmesine de diqqat etile edi.
Qırımtatar ustaları silâh sapını morj kemiğinden yapılğan mıqlamalarnen, silâh demirini ise altın ve kümüş kertmelernen süslendire ediler.
Böyle silâh Avropada, bilhassa Frantsiyada çoq satıla edi.
İstanbulda ise hatta sahte silâh istihsali teşkil etilip, anda çıqarılğan mahsulatqa Bağçasaray ya da Qarasuvbazar ustalarının tamğalarını qoya, bundan son silâhmn fiyatı bir kereden arta edi.
%Esyalarnin demir qismi mesur damassk bolatindan yasala edi.
Cumhuriyet qırımtatar sanatı muzeyinin fondlarında bulunğan pıçaq — özünde hem funktsional, hem estetik hasiyetlerni mucessemleştirgen qırımtatar silâhının parlaq numünesidir.
Pıçaqmn demiri ve sapı nazik, hatta zarif bir şekilde, yüzü ise oymalı örnekler ve savatlamanen süslendirilgen.
Pıçaqnı közden keçirir ekensin, om silâh sıfatında değil, milliy urbanın dülber qoşması ya da tatar maişetinin nefis bir tafsilâtı, dep bilesin.
Teessüf ki, qırımtatar silâh ustaları hazırlağan şeyler bugünki turmuşımızda deyerlik rastkelmeyler.
Biz öz vaqtında çobanlar qullandığı av pıçağını tapa bildik.
Onı baba zenaatını kütken demirci Ayyar Cemaleddin oğlu (1926 senesi Küçük Özen köyünde doğğan) yaşağan.
Pıçaq demiri eğri olıp, Şam bolatına benzegen Bağçasaray çeliğinden yapılğan.
Pıçaqnıh sapı demirge oturtılıp, tunçtan yapılğan qaş vastasınen pekitile.
Sap cülâlanıp, örnekli kertmelemen bezetilgen.
Onın yuqarı qısımı eki balaban qulağı olğan başnı andırğanı içün böyle pıçaqlarğa «qaraqulaq» değenler.
«Qaraqulaq» pıçaqlarnı esasen odamanlar qullanğanlar.
Yalıboyu rayonlarında yaşağan qırımtatarlar «çızma» pıçaqlarnı da işletkenler.
Böyle pıçaqlarnın sapları çızma şekilinde olğanı içün şöyle ad alğanlar, pıçaq sapları boynuzlardan, kemiklerden, bazıda bütünley tunç ya da Afrikadan ketirilgen fil kemiğinden yapılğan.
Qırımtatarlarnın qılıçları Qırımdan tışta da belli ediler.
Hem kesmeğe, hem tilmege, hem türtmege yahşi kelişken bu qılıçlar ğayet yengil olmaqnen ağır qılıçlardan üstün tura ediler.
Ay baltalar, yani uzun saplı kerî baltalar — qırımtatar askerlerinin qoşma silâhı olaraq hizmet ete ediler.
Olar ay şekilinde olıp, bazıda örnek ve yazılarnen bezetile turğanlar.
Kimerde ise eki ağızlı olğanlar.
Qırım ustaları qurşunlı silâh da yasağanlar.
Bağçasarayda böyle soy silâh hazırlağan onlarnen ustahaneler çalışa edi.
Mında yasalğan pıştav ve tüfekler ğayet dülber, alıp yurmek içün onaytlı ve, eh mühimi, yahşi ata ediler.
Oıymetli ağaçtan yapılğan tüfek qundaqları zengin bezetile turğan.
Çaqmaqlı tüfeklernih namluları Şam bolatından yapıla, haneli ya da tögerek, tüz ya da yivli ola, dayanıqlığınen ayırılıp tura, şunın içün de pek çoq memleketlerde isteknen satın alına edi.
Qısqa namlulı qırımtatar karabinlerine de yüksek qıymet kesile edi.
Meselâ, XIX asırnın sonlarında — XX asırnın başlarında Bağçasarayda yasalğan bir dane karabinnin fiyatı altı yahşi atnın fiyatına doğru kele edi.
Yuqarıda qayd etkenimiz kibi, qurşunlı silâh Oırımmh eksport malı esaplanaraq, mından yılda 2000 danege yaqın silâh alınıp ketile edi.
Siyasetnen, qırımtatarlarnıh hocalıq çevirüvinen ve umumen turmuş tarzınen sıqı bağlı olğan silâh sanatı, ameliy sanatnın diğer çeşitleri kibi, yarımadada yüz bergen siyasiy, iqtisadiy dehişmelernih tesirini sezmey qalmadı.
XIX asımın sonlarına — XX asırnın başlarına kelip, silâh ustaları qırımtatar silâhına şuret ketirgen fazilet ve an'anelerni saqlap qalmağa tırışsalar da, olarnın mahsulatı artıq tek manzaralı maqsadlarğa hizmet ete edi.
O devirge ait tüfek, qılıç, pıçaqlar av ya da maişet içün, qıymetli bahşiş yahut yadikârlıq sıfatında yasaldılar.
Kütleviy silâh istihsali yoq olıp, tek siyrek-sepelek hususiy şımarışlar qaldı.
Özünin asıl tayinini coyğan silâhlar çeşit türlü muzeylerge, şahsiy kollektsiyalarğa tüşip başladılar.
Bugünde-bugün qırımtatar silâh sanatının numüneleri Bağçasaraydaki tarihiy-medeniy zapovedniknin muzeyinde, Rusiye etnografiya muzeyindeki toplamlarda buluna, ayrı numüneler ise Moskva «remlinin Silâh palatasında, şarqiy Avropa, Türkiye muzeylerinde saqlı tura.
Silâh ustalarının bir çoq eserleri Oırımdan tışqa çıqarılıp, bellisiz ğayıp oldılar.
Saqlanıp qalğan numüneler qırımtatar ustalarının kâmil menimsedikleri usullarnın, yani örnekli oyma, qaqma, altın ve kümüş kertme, sadet ve kemiknen mıqlama, savatlama, yaldızlama usullarının keniş qullanılmasınen ayırılıp turalar.
Bediiy madenni yaraştırğan örnek motivlerinde qırımtatar etnosının şekillenmesine asırlar devamında tesir köstergen ve biri-birinih yerine kelgen çeşit qabilelernin qadimiy diniy obrazları öz ifadesini tapqanlar.
Oymacılar, qaqmacılar «lâle», «gül ğoncesi», «qaranfil», «gülçerep» kibi ösümlik motivlerinden defalarca faydalandılar.
Bütün bu motivler temsiliy mana taşıy ve pek qolay telqin etileler.

Oırımda yaşağan ve qırımtatar halqının etnogenezinde «substrat» olğan türkiy qabilelernin totemik tasavurları halqnıh anına teren singen.
 İslâm mefküresi bu tasavurlarnı heppeyi vaqıtqace silip olamağan edi.
Qırımtatar manzaralı-ameliy sanatına ait eserlerde türklernin muqaddes hayvanı ve amayılı sayılğan qoçqar başı ya da qoçqar boynuzı bayağı vaqıtqace tasvirlenip keldi.
Erkeklernih beden küçünin remzi olğan buğa, tabiattaki yarıq ve qara quvetlerni temsil etken.
 Sığın ve bars obrazları da muqaddeslik manasını taşıdılar.
Maden eşyalarnı bezetüvde bütün musülman sanatının harakterli çizgisi olğan epigrafik örnekler keniş qullanıldı.
Yazılarnm mundericesi çeşit türlü: usta adının birinci harifleri, eşyanın yapılğan yeri ve vaqıtını (söz kelimi, ğayet emiyetli şey) kösterici yazılardan tutıp, sağlıq, baylıq tileklerine, çeşit türlü şiirler ve Ouran ayetlerine barğance, ola edi.
Bazıda örneklernin umumiy zıhına çeşit körünişli medalyonlar ve geraldika işaretleri kirsetile turğan.
Qırımtatar quyumcılıq sanatının inkişafını közeterek, cihandaki bir çoq halqlarda olğanı kibi, qırımtatarlarnıh erte zaman «ilvanları» da qatien utilitar vazifelerni eda ete (urbanı dögmeley, saçnı tutıp tura); sonra devamlı tarihiy inkişaf ceryamnda apotropeik mana taşıy, yani merasimlerde qullanıla ve nazarlıq rölüni icra ete ve, nihaet, XX asırda ilvanlarnın dekorativ hususiyetleri ög sırağa çıqqan edi.
Şimdige qadar saqlanıp qalğan qırımtatar quyumcılıq ziynetleri pek azdır.
Böyle şeyler başqalarına baqqanda çoqça hırsızlana turğan, şu sebepten biz öz tedqiqatlarımızda vesiqalarğa, fotoresimlerge, ağzaviy materialğa ve pek az sayıda saqlanıp qalğan numünelerge bazandıq.
Qırımtatar quyumcılıq eşyalarının harakterine eh büyük tesirni Mısır, Yunanistan, Roma, Vizantiyadan kelip kirgen an aneler kosterdiler, lâkin bu eşyalarmh şekilinde, üslübi ve bezetilüvinde musülman Şarqına mensüp medeniyetnin tesiri açıq-aydın körünip tura.
Ananeviy esnaflar sırasında quyumcılar ayrıca yer tuta ediler.
Olarnın tükânları her vaqıt şeher merkezinde ya da eh zengin mahallelerde yerleştirile edi.
XIII—XV asırlarğa ait hâzinelerden elde etilgen tapılmalar Oırımmh quyumcılıq sanatı ta qadim zamanlarda meydanğa kelgeninden delâlet bere ler.
Orta asırlarda ve hatta yigirminci asırnın başlarında Oırımnın quyumcılıq merkezi olaraq Bağçasaray tanılğan edi.
Qırımlı quyumcılar eri ziyade kümüşnen çalışa ediler, çünki «bu madennin Aynen tılsımlı bağı bar, şunın içün ay kibi yıltıray» dep tüşüne ediler.
Altınnen çalışqan ustalarğa ise «altıncı» değenler.
U.Bodaninskiynin fikirince, qırımlı quyumcı ve altıncılarnın kelip çıquvı Hindistannen bağlıdır.
çünki mında quyumcılıqnen qırımtatarlardan ğayrı çingeneler de meşğül olıp, olar özlerini Hindistandan çıqqan ariyler, dep hesaplay ediler.(30.27-nci sahife).
Bes-belli, Hindistan hatıraları olarnin aqılında qalsa da, yasadıqları şeylerinin üslübine köre, quyumcılıq zenaatına has meharetlerni İranda elde etkendirler.
Acem quyumcılıq sanatının qırımtatar quyumcılıq sanatına köstergen böyle büyük tesiri — asılında umumqırım quyumcılıq sanatının ulu acem sanatının daimiy tesiri altında devamlı inkişaf etmesinin neticesidir.
Bu ceryan ta şimaliy ve şarqiy acem qabilelerinin, Qırımda uzun devirler devamında yaşağan ve kimersi soyları yarımadada oturıp qalıp, sonundan yalıboylu ve dağlı qırımtatarlarmn etnogenezinde iştirak etken kimmeriyler, skifler, skolotlar, sarmatlar, acem tilli aslar, alanlar ve got-alanlamıri sanatlarına ait quyumcılıq eşyalarından başlana.
Quyumcılıq an'anelerinifi saqlanıp qalmasına orta asırlardaki esnaf birleşmelerinin sert qanun-qaideleri yardım ettiler.(30.28-nci sahife).
Qırımtatarlarnın quyumcılıq eşyaları her vaqıt qadın urbasının ve bazıda erkek urbasının da ayırılmaz terkibiy qısımı olıp keldiler.
Bütün bu ziynetlerni üç esas gruppağa bölmek mümkün: başqa taqılğan, boyunğa taqılğan, qolğa taqılğan ilvanlar hem de quşaqlarnı, nazarlıqlarnı bezetmege qararlaştırılğan ziynetler.

Oırımtatar qadınları başlarına fes kiye ediler.
XX asırnın başında fesler altın tikişler ile qadifeden tikile, çetlerinden pullarnen ziynetlene ediler.
Fes şekilce her keşke belli olğan ve türk, Kavkaz, acem halqlarında keniş tarqalğan taqiyelerni andıra.
Oırımtatar fesini onın tögerek tübü ve qalın qasnağı teşkil eteler.
Fesnin qasnağı pullarnen, tübü ise kümüş ya da altından yapılğan töpeliknen bezetile.
Töpelikni qırımtatarlarnın quyumcılıq sanatında mot olğan örnek motivleri — çeçek ya da yıldızpiçim tepsi teşkil ete.
işte, başnı gülçembernen yaraştıruv an anesi de keçmiş zamanlarnın terenliginden kelip çıqa.
Qırımtatarlarnın manlay ilvanına «baş altın» derler.
Bu ilvan festen biraz aşağı pekitile ve o şekilce qabarıq örneklernin, gülçembernin yahut da yıldız ve çoqtan-çoq iri asmalarnın bütünlikli bir kombinatsiyasını teşkil ete.
«Baş altın» ilvanı qadın kişinin hangi içtimaiy tabaqağa mensüp olğanını, onın ne derecede zengin ekenini kösterip tura.
Evli qadınlar zülüflerini «zülüf-asqı»larnen ziynetlegenler.
Böyle ziynetler feske pekitile ve şekillernin çeşitliliginen ayırılıp tura ediler.
Esasen kümüşten yapılğan «zülüf-asqı»lar şekilce örnekli oymalar ve taşçıqlarnen, ya da yipişnen bezetilgen levhalarnı andıralar.
Qırımtatar qadınlarının fesleri qulaqlamı qapatmay, şunın içün sırğalar, kupelerge ve çeşit türlü asmalarğa büyük emiyet berile turğan.
Küpeler konuş ya da kvadrat şekilinde, burmalı ola ediler, lâkin en ken tarqalğan soyu yarım ay şekilinde edi.
Oırımnın çöl tarafında qadınlar uzundan-uzun sırğalar taqqan ve bu sırğalarnı biri-birine köstekler vastası ile bağlanğanlar.

Gerdanlıq ya da başqaca etip aytqanda, köküslikler anternin ögden açıq yerini örtüp tura ve kostümge yaraşıqlı qoşma olaraq hizmet eteler.
Gerdanlıq, değende biz yipişli plastinalar, pullar, qıymetli taşçıqlar ve kösteklerden ibaret ilvannı közde tutamız.
Toğalı quşaq qırımtatarlarnın en sevimli ziynetlerinden birisidir.
Ouşaqlarnı er kişiler de, qadın-qızlar da, balalar da taqqanlar.
Ouşaqlar madenden, gönden, telli qumaçtan, qadifeden yapıla turğan.
Quşaqnın qalın negizine ekseri S şekilinde, bazıda ise bant ya da çeçek şekilinde telli sülükler keçirilgen.
Ouşaqnın kümüş toğası hususan zengin bezetilgen.
Toğalar çift olıp, olar tögerek, badem ya da kobelek qanatı şekilinde olalar.
Adeti üzre, toğa şekilinin negizine biri-birini tekrarlağan eki yüzüm yaprağı qoyulıp, olarnın üstüne eki çeçek yaprağı taqıla ve, nihaet, üstten iri çeçek rozetkasınen pekitile.
Neticede kolemli, üç qatlı yipişli kompozitsiya asıl ola ve onın çekisi kimerde 400 grammğa bara.
Yipişli quşaqlarnen bir sırada oyma örneklemen bezetilip, kösteği olğan küçücik hancerçiklernen pekitilgen salmaqlı qaqma toğalar da rastkelineler.
Cumhuriyet qırımtatar sanatı muzeyinde qırımtatar quşaqlarımn 30-ğa yaqın nüshadan ibaret unikal kollektsiyası mevcut.
Dualıqlar qırımtatar milliy urbasının mühim bir qoşması olmaqnen birge urbanın bezeği de ediler.
Şekilce çeşit türlü — dörtkoşeli, üçkoşeli, boru şekilinde olğan dualıqlarnın içi boş ola ve anda dualar yazılıp qoyula edi.
Qırımtatar sanatı muzeyinde yipiş tehnikasında yapılğan boru şekilli dualıq bar.
Diğer bir dualıqmn dörtköşe şekilini ösümlik örneklerinin yuvarlaq sızıları hem de qadife tüslü savatlama yımşatalar, bu ise kümüşnin boz-kok tüslü yüzünde ayrıca dülber körüne.
Madenden yasalğan dualıqlar qadınlarnın saçlarına köstekler ya da ince telçikler vastasınen pekitile ve «saçqaside» dep adlandırıla ediler.(160.40-42-nci sahifeler).
Qırımtatar quyumcıları madenni bediiy bezetüvnin türlü usullarından faydalana, lâkin üstünlikni «çilter» tehnikasına bere ediler.
Bunda çilternin esasen eki çeşiti qullanıla edi: birincisi — fonlı çilter, yani örnek endi hazır plastinağa yapıştırıla; ekinci çeşit ise — ince işlengen çilter olıp, türlü qalınlıqtaki tegiz ve burma teller delme örneklerni teşkil eteler.
Yipiş kompozitsiyalarını ufaçıq maden topuzçıqları tekmilley ve örneknin esas bağlanmalarını qayd etip ya da bezekni büs-bütün qaplap, ışıq ve kölge oyunını yarata ediler.
Quyumcılıq eşyalarının ösümlik motivleri yipişli ya da oymalı örneknin negizini teşkil etip qalmadan, bezeknin şekilini de belgiley ediler — misal olaraq, quşaqlarnın çeçek, yüzüm yaprağı ya da badem şekilli toğalarını ketirmek mümkün.
Semaiy motivlerni teşkil etken yıldız, küneş, ay örnekleri de qırımtatarlarnın quyumcılıq sanatında büyük ustalıq ile işletile ve, böylece, tek manzaralı-estetik hususiyetlernen sınırlanmayıp, nazarlıq vazifesini de eda ete ediler.

Quyumcılıq eşyalarının ğayet çoq şekilde olması, olarnın temsiliyliknen beraberlikte qatiy funktsional vazifelerge boysunması, parlaq körünişi, her bir soy eşyağa has ferdiy variantlarnın çoqluğı hem de ilvan taquvnın asırlar devamında mükemmelleşip kelgen medeniyeti qırımtatar ameliy sanatının bu çeşiti teren an'anelerge malik olğanından delâlet bereler.
XIX asırnın sonlarına — XX asımın başlarına ait quyumcılıq numüneleri qırımtatar ustalarının yüksek professional seviyesini ve yüksek bediiy didini tasdiqlaylar.
Lâkin endi 1920-nci senelernin sonlarında — 30-ncı senelernin başlarında eski an'aneler yoq olıp başlağanı, ömür şaraitleri dehişkeni, turmuş hep sovetleşkeni munasebetinen quyumcılıq eşyalarına hem de bediiy işlengen madennin diğer çeşitlerine olğan ihtiyaç keskin eksildi.
Eger, meselâ, asır başında kelin ciyezinde dögme baqır savut, madenden yasalğan ziynetlernin ve ilâhrelernin olması şart olsa, 30-ncı senelerge kelip nikâh merasimi bayağı sadeleşip, kimerde yalınız nikâhm ZAGSta qayd etüvnen sınırlandı.
Tek bazı quyumcılıq eşyaları — yüzük, küpeler daha satıla ve alına edi.
Quşaqlar, zülüflik ve gerdanlıq ilvanlar, dualıqlar istihsali amelde toqtadı.
Oıymetli madennen çalışmaq imkânının olmağanı da quyumcı zenaatının yoq olmasına alıp keldi.

Yigirminci asımın ortalarına kelip, an'aneviy quyumcılıq eşyalarını yasav bütünley toqtay, qırımtatar quyumcılarının evelki şuretini tek XIX asırnın sonlarında — XX asırnın başlarında yaşap, icat etken ustalarnın acayip eserleri hatırlatıp turalar.
Az sayıda qalğan ustalarnın özleri ise yafiı ömür şeraitlerine uyaraq, «sovet emblemaları» istihsalına keçtiler.(30.28-nci sahife).
Halqsürgün etilgen son qaqmacı ustalardan ya da quyumcılardan Qırımda bir adam bile qalmadı, madenni bediiy işlev sahası sanat olaraq amelde öldi.
Hal-azırda bu sanatnı tiklemek oğrunda daha ilk adımlar atıla.
Onın taqdiri öz işine sınırsız sadıq olğan bir qaç icatçının qoiundadır.
Teessüf ki, böyle adamlar çoq değiller.

Ayder Asanov (1928 senesi doğdı) — quyumcı zenaatına has alışqanlıqlarnı babası ve qartbabasından alğan yekâne qırımtatar ustasıdır.
Ayder bir qaç nesil erkekleri madenni bediiy işlevnen oğraşqan qorantada doğup östü.
Onın babası Bağçasarayda quyumcılıq tükânı tutqan, sonra «Ouyumcı» şirketinde çalışqan edi.
Ayder 9 yaşından itibaren babasına yardım etip başladı, quyumcılıq sanatının sırlarını adım-adım öğrendi, ata-dede an'anelerini devam ettirdi.
Lâkin 1944 senesi oğlannın ömürini kesen-kes deniştirdi.
A.Asanov 1956 senesi Moskva elektrotehnika tehnikumının filialını bitirip, suvuq madenni işlev boyunca mütehassıs oldı.
Onın bundan sonki bütün ömüri başta Taşkentteki elektrotehnika zavodınen, sonra Gülistandaki tamir-mehanika zavodınen bağlandı.
Lâkin A.Asanov bu dünyağa ne içün kelgenini ve balalıqta alğan derslerini hiç bir vaqıt unutmadı.
Ozbekistanda yaşar eken, elinden kelgeni qadar quyumcılıq sanatınen meşğül olıp, yüzükler, bilezlikler, küpeler, dualıqlar yarattı.
Ebet, bu şeyler sergi içün qararlaştırılğan nefis numüneler değil de, şımarış boyunca yapılğan eşyalar ediler.
Lâkin bu iş ustağa tehnikiy meharet ve ameliy pişkinlik bağışladı.
1990 senesi A.Asanov Oırımğa köçüp kele.
Ömürinin on yılını ev quruvğa, iş qıdıruvğa bere.
Nihaet, 2000 senesi tuvğan Bağçasarayında «Qırımnın ğayrıdan tiklenüvi» fondu tarafından halq esnaflarını canlandıruv boyunca merkez açıla ve A.Asanov şu merkezde çalışıp başlay.
Şimdi onın evi de, işi de bar, o, balaçıqlarımızğa quyumcılıq sırlarını ögrete ve bu soy sanatımıznm an aneleri bir kün ola mıtlaqa tiklenecegine ümüt ete.
A.Asanov ve onın şegirtleri yapqan quşaqlar, dualıqlar, töpelikler — qırımtatar turmuşına has olğan an'aneviy eşyalardır.
Asanovnın talebeleri yipiş tehnikasında çalışalar, faqat kümüş ve savatlı kümüş yerine şimdilik baqır telden faydalanalar.
Şubhesiz, halq esnaflarnı ğayrıdan tiklev boyunca merkez daha yaş, onda uner ögreneyatqanlar da yaşlar, olar sanatta öz sözüni daha aytacaqlar.
Asan Galimov 1951 senesi Ozbekistannın Gülistan şeherinde doğdı, şimdi Aqmescit şeherinde yaşay, Qırım Ressamlar birliğinin azası.
A. Galimov Taşkentteki irrigatsiya institutını bitirse de, onın qaqmacılıq ve quyumcılıqqa olğan avesi ket-kete ömür manasına çevirildi.
Çünki meşhur qırım tatar ustası A.Qalafatovnıh torum, Ozbekistanda cınıslı ağaçtan mebel yasavda belli usta sayılğan Enver Galimovnın oğlu olğan Asan, ebet, sanat yoluna minmege borçlu edi.
1970-nci senelerde Galimov örnekler sanatını öğrenip başladı.
Onın ilk kompozitsiyaları drantahta üzerinde guaş boyalarnen yapılğan örneklerden ibaret ediler.
Bu örneklerde Galimov keçmiş devirlerdeki şarq bezeticilerinin tecribesinden ve yenişlerinden faydalana ve ancaq qırımtatar sanatına has olğan motivlerni, şekillerni araştıra.
Vaqıt keçtikçe, örnek kompozitsiyalarımn üslübi mukemmelleşe.
Galimov öz eserlerinde fonnı büs-bütün qaplağan ösümlik örneklerini; «gülçerep» adlı klassik kompozitsiyanı; zıh içine alınğan medalonlarnı qullana.
Daha sonra ressam real çeçeklerni (lâleler, qaranfiller, papadiyeler) tasvirlevden vazgeçip, abstraktlı sızıqlar sıza.
 Іri çeçek motivleri yerine yipişke benzep ketken örnekler yapa, örnek strukturasını daha tertipli, daha ziyade tüşünilip taşınılğan bir alğa ketire.
Eserlerinin yetekçi elementi olaraq çeçek tepsisi ve örkenli filisni belgiley.
1991 senesi A.Galimov kesen-kes bir qararğa kelip, «Feniks» firması (Taşkent) yanındaki ressamlıq-bezetüv kurslarında oquy, Özbekistan Ressamlar birliğinin ustahanesinde belli heykeltraş qaqmacı O.Azizovmh elinde ameliyat keçip, «quyumcı» mütehassıslığı boyunca oquv yurtum bitire.
1995 senesi Qırımğa köçüp kele.
Mında qartbabasınıh evinde Qalafatovlar sülâlesinin an'anelerini tiklemek maqsadınen mektep-studiya aça.
A. Galimov qırımtatar ressamlarınıfi sergilerinde muntazam iştirak ete.
 özünin örnekli baqır savutlarını (cezve, çığırıq ve saireler), savatlamalı quyumcılıq eşyalarından quşaq toğaları, bilezlikler, yüzük ve sırğalarını nümayiş ete.
Galimov bütünlikli şekillerni ve kolemlerni seve.
Usta yipiş tehnikasından da ziyade qaqmacılıqnen oğraşa.
%Esyalarnin tegiz ustunde basma ornekler pek yahsi koruneler.
Ananeviy eşyalamın şekillerinden faydalanıp, olarnin esasında yanı örnek kompozitsiyaları yarata, kimerde bir sadef, smâlta, camnen çalışa.
Ustanın eserleri klassik qaqmacılıq numüneleri kibi mükemmel değiller, olar usta eski şekillerni ve tehnologiyalarnı menimsev basqıçında bulunhayatqanından delâlet bereler.
Lâkin nasıl olmasın, bu ustanın icadı Qırımda ananeviy qaqmacılıqnı ğayrıdan tiklemek ve inkişaf ettirmek içün istiqballer aça.

Zemaneviy ustalardan en büyük quyumcı olaraq tanılğan İzzet Ablayev «İzzet usta» değen şerefli ad taşıy.
O, 1940 senesi Bağça-Eli köyünde doğdı.
 4 yaşlı bala ekende Rusiyenin Perm oblastına sürgün etildi.
1962 senesi Taşkentke avuştı.
İ. Ablayev Taşkentteki Toqumacılar medeniyet sarayı yanındaki tasviriy sanat tögeregini bitirdi.
1971 senesi Taşkent şeherindeki ameliy sanat boyunca tecribe-icadiyat kombinatına işke kirdi.
Quyumcılıq sanatınen 1972 senesi oğraşıp başladı, lâkin o yıllarda onın icadında yetekçi yemi kiramet sanatı tuta edi.
1990 senelernin başlarında Ablayev Oırımğa köçüp keldi.
Köçüv onın tek tercimeiyhalında değil, icadında da yanı bir basqıç oldı.
İ. Ablayev qarasuvbazarlı ustalar sülâlesindendir.
Onın qartbabası da, babası da belli quyumcılar olğanlar.
Nesillerniri devamiyligini saqlap qalmağa tırışqan i.Ablayev bütün küç-quvetini qırımtatar quyumcılıq sanatının yariıdan tiklenmesine sarf ete.
Böylece, o qırımtatar quyumcı ustalarının an'aneviy ve sevimli usulına — yipiş usulına müracaat ete.
Belli ki, icatçıdan pek çoq küç ve ğayret talap etken yipiş tehnikası tek büyük ustağa boysuna.
işte, İ.Ablayevniri eserlerini bediiy ve tehnikiy kâmillik numüneleri, demek mümkün.
Usta özünin kümüş ve savatlama kümüş bilezliklerinden, küpe ve gerdanlıqlarından, quşaq toğalarından zarif garniturlar yarata.
Olarnin nazmiy adları tek funktsional vazifeni beyan etip qalmadan, mucessemleştirdigi fikirni ve muellifniri ilhamını da ifade eteler («ince bel», «Bağça-Eli», «Zera», «Leylâ»),
i.Ablayev çeçek tepsileri, sarmalpiçim filisler şekilindeki ananeviy örnek motivlerini tazertmek içün kendi örneklerini de qoşa.
Bazı bir ilvanlarğa, deyik, «Bağçasaray çeşmesi»niri mevzularını qata.Böylece, közni temsil etici mavi renkli parlaq taşnen süslendirilgen daire şekilli ve közyaşnı temsil etici asqılı sırğa peyda ola.
i.Ablayevnin icadında dualıqlar ayrıca yer futalar.
Bir vaqıtlarda qırımtatar urbasının mühim qısımı olğan dualıqlar quyumcımıznın ğayretleri sayesinde kene halq turmuşına qaytmaqtalar.
I. Ablayevnin bir talay eserlerini Qırım cumhuriyet ülkeşınaslıq müzeyi, Cumhuriyet qırımtatar sanatı müzeyi, Berlindeki Cihan halqlarının medeniyeti müzeyi satın aldılar.
I. Ablayevnin 2000 senesi Aqmescitte olıp keçken şahsiy sergisinin ekspozitsiyasında seyircilernin diqqatını yipiş usulınen yapılğan ufaçıq «Altın beşik» kompozitsiyası celp etti.
Mezkûr eser temsiliy mana taşıy.
«Altın beşik» — muellifnin eski qırımtatar efsanesi esasında yarattığı eser olıp qalmadan, o aynı vaqıtta yanıdan doğayatqan, Vatanğa qaytıp kelgen halqnm özüni kostere bilmesi içün zarur olğan yanı medeniyetnin obrazıdır.
Qırımtatar esnaflarının evel-ezelden devam etip kelgen adetlerine köre, usta özünden sofi şegirtini qaldırıp ketmek kerek.
işte, i.Ablayevnin işini devam ettirecek şegirtleri de, oğlu da bar.

Enver Ablayev (1973 senesi doğdı) P.Benkov adına cumhuriyet ressamla oquv yurtunın kirametçilik bölügini bitirdi, şimdi Oırım etnografiya muzeyinde maden restavratorı olıp çalışa.
Enver Ablayevnin 2000 senesi mayıs ayında olıp keçken şahsiy sergisi Enver tek aileviy an'anelemin devamcısı olıp qalmadan, aynı vaqıtta mustaqil iş körgen professional quyumcı olğanını da kosterdi.
E.Ablayev an'aneviy ve avangard üslüplerinde çalışa.
Keçmişteki ustalarnın en eyi eserlerinden faydalanaraq, öz yasamalarında bugünki kün adamının dünyabaqışlarını aks ettire.
Enver Ablayevnin baqırdan ve savatlama kümüşten yapılğan ilvanları seyircini original qiyafetnen, zemaneviy dizaynnen celp eteler.
Onın ince çilterli yasamaları — tek yipişli zarif bezekler değil de, aynı vaqıtta ifadeli, mucizeli örneklerni asıl etici çapqın sızıqlardır.
Ablayev öz eserlerinde çeşit türlü materiallardan ümüt etilmegen bir tarzda faydalana, meselâ, madennin suvuq yaraşıqlığını kirametnin cıllı cilvesinen biriktire.
Böyleliknen, özgün ustanın yanı, original ilvanları doğalar.
Tahsilni Qırımdan tışta alğan qırımtatar quyumcılarının terbiyesi de, elbet, milliy an'anelerden ayrı edi.
İşte, sonki yıllarda Vatanğa qaytıp kelgen ameliy sanat ustaları qırımtatar quyumcılığınıh eski an'anelerini öğrenmeğe ve yanıdan canlandırmağa çalışalar.
Şimdiki basqıçta en mühimi — devirlernin üzülgen bağını tiklemek, eski ustalar büyük mahirlik ile qullandığı şekil ve tehnologiyalarnı menimsemektir.
Madenden yasalğan eşyalar qırımtatarlar turmuşının ayırılmaz bir qısımı ediler.
Sürgünlik vaqtında qırımtatarlarnıh bütün maden ziynetleri, şu cümleden altın ve kümüşten yasalğan an'aneviy ilvanları tutıp alındı.
Qırım muzeylerinde saqlı turğan quyumcılıq kollektsiyalarının taqdiri de acınıqlı olıp çıqtı.
1944 senesinden son Yalta tarih muzeyindeki ve Bağçasaraynm muzey-sarayındaki qırımtatar quyumcılıq sanatına ait unikal toplamlar bellisiz ğayıp oldı.
Ananeviy halq sanatının eh ziyade saqlanıp qalğan çeşitlerinden birisi — halq toqumacılığı numüneleridir.
Bunın sebebini anlatmaq qıyın değil, çünki sanatnın bu çeşiti halq arasında keniş tarqalğan edi, bundan da ğayrı toqumacılıq numünelerini saqlamaq içün alelhusus şaraitler kerekmey edi.
Qırımtatar toqumacılığınıh numüneleri sabıq SSSRnih pek çoq muzeylerinde mevcut, оlar bu muzeylerge çeşit türlü yollarnen — qırımtatar sanatını açıq-açıqtan ve maqsadkârlıq ile ögrengen ekspeditsiyalar neticesinde ya da yuqarıdan berilgen emir esasında Qırım muzeylerinin fondlarından alınıp, başqa muzeylerge, esasen Moskva ve Leningrad muzeylerine taqsimlengeni neticesinde barıp tüştiler.
Qırımtatarlarnın maddiy medeniyetine ait diğer numüneler kibi, toqumacılıq numüneleri de çoq yıllar devamında muzeylernin emanethanelerinde, seyirci közünden uzaqça yerde saqlı tutuldılar.
Lâkin bir baqıştan yasaq muhirleri alınıp taşlanğan bugünki künde bile bu numünelerni közden keçirmek imkânı olmay, çünki maddiy zorluqqa qalğan tedqiqatçılar mezkûr problemni tolusınen, ilmiy cehetten öğrenmek içün icadiy komandirovkalarğa çıqıp olamaylar.

### 3.3. Toqumacılıq ve işleme

Örnekli toqumacılıq ve işleme istihsali qırımtatar esnafçılığının esas ve eri keniş yayılğan çeşiti sayılıp, bu işnen yarımadanın deyerlik bütün reyonlarında oğraşıla edi.
Qırımda toqumacılarnıri (bezaci) ve işlemecilerniri (kezaci) esnaf birleşmeleri evel-ezelden mevcut olğan.
Olar saray ehline, zadekânlarğa, ruhaniylerge hizmet köstergenler; işlep çıqardıqları mahsulatmri bir qısımını Aq deriizboyu, Küçük Asiya memleketlerine, Rusiyege yollağanlar.
Esnaf birleşmeleri Oırımmri her bir büyük şeherinde, cümleden, Kefede, Kezlevde, Oarasuvbazarda hareket etkenler.
Bağçasaray ise Qırımnın eri büyük esnafçılıq-ticaret merkezi sayılğan.
Toqumacılıq ustahanelerinde pamuq, keten, yipek ve yünden basmalar toqulğan.
XX asırnın başlarına kelip toqumacılıq sanatı Oırımmri çöl, dağ, cenüp ve şarq rayonlarında saqlanıp qalğan edi.(32.25-nci sahife).
Oırımmri her bir rayonında işlep çıqarılğan basma öz hususiyetlerinen ayırılıp tura edi.
Meselâ, asır başında «adiy, yolaqlı ve yengil örnekli basmalar hususan Qırımmri çöl tarafında çoq toqula.
Bu basmalar sade örnekli olsalar da, Kavkaz artından ve Türkiyeden ketirilgen «şire» adlı ğayet ince yiplerden toqulıp, yüksek keyfiyeti ile meşhur ediler.
Qırımmri dağ etekleri ve dağlı qısımındaki koy ve şeherlerde mürekkep tehnikiy usulda toqulğan basmalarnıri örnekleri ise bayağı mürekkepçe ola».(198.105-106-ncı sahifeler).
Yalıboyu şeher ve köylerinde toqulğan basmalarda postvizantiya, yani türk toqumacılığınıri tesiri duyula.
Bazı bir basma ve işlemelerde beyaz ve qara renklerniri kümüş renk qoşulğan birikmesine rastkeline, bu hal qırımtatar manzaralı-ameliy sanatına has olmağan bir şey olsa da, basmalarnıri örnekleri ğayet nefis ve zarifler.
Bu basmalarnı tamırları ta ceneviz, got ve yunanlarğa barıp çıqqan qırımtatarlar toquylar.
Hem olarnin eserlerinde Vizantiya medeniyetine has çizgiler sezilip tura.
Toqumacılıq ve işleme an'anelerinin saqlanıp qalmasının sebebi şunda edi ki, örneklengen toquma eşyaları kündelik turmuşnın, milliy urbanın ve diniy merasimlernih ayırılmaz bir qısımı olıp keldiler (nişan, toy ve saireler).
Bundan da ğayrı, üykenler öz alışqanlıqlarını, umumen halq an'anelerini küçüklerge aşlay ediler: yaşlar qartanalarından asabalıq olıp qalğan eşyalarnın örneklerini endi öz eserlerinde tekrarlay ediler.
Böyleliknen, yigirminci asımın toqumacılığı ve işlemelerinde an'aneviy çizgiler, an'aneviy tehnologiyalar, asırlar zarfında yaratılıp, nesilden nesilge keçken kompozitsiya çeşitleri ve örnekler saqlanıp keldiler.

Sanayi istihsalında işlep çıqarılğan basmalarnın keniş satılıp başlanması ise milliy toqumacılıqnın beline urdı, eşyalarnın keyfiyetini ve bediiy değerliğini eksiltti.
İşlemeler (örnekli bezler, paçavralar, urba elementleri ve ilâhre) baştaları evde toqulğan pamuq basma üzerinde, sonra ise ketirilme basmalar — qadife, atlas üzerinde yipek, yün yiplernen, kimerde altın ya da kümüş tellemen yahut da fabrikada yapılğan altın şnurlarnen yapıla turğan.
Qırımtatar işleme sanatında örnekli işlemelernin 10 çeşiti olıp, olarnın altısı esas çeşit, dörtü ise yardımcı çeşit sayıla.
Qırımtatar toqumacılığının yorulmaq bilmegen tedqiqatçısı P.Ya.Çepurina bu çeşitlemin hepisini birley-birley tafsilâtlı surette taarif etken edi:
— «Tatar işlemesi» — töşemesiz basma üzerinde eki taraflama tikiş.
— «Hesap işleme» ya da «Osmanlı işleme» — eki taraflama açıq ince çilter tikişi.
%Halq arasinda ona "esap isleme", mutehassilar ise — "osmanli isleme" deyler;
— «Telli işleme» — ince yalpaq şekilli yaldızlı plastinkalar ile tikiş.
%Olarnin cevre-ceti islemenin ywrine kore, cesit ola;
— «Mıqlama işleme» (Qarasuvbazarda böyle işlemeğe «Sımakeç» değenler) -töşemeli qalın basma üzerinde altın, kümüş yiplernen tikiş.
%Tek Qarasuvbazarda ve onin etraflarinda ona "simakec" deyler;
— «Bükme işleme) — qalın basma üzerinde altın, kümüş şnurlarnen, kimerde ise renkli yipek şnurlarnen tikiş.
— «Qasnaq işleme» — daire şekilli qasnaqqa çekilgen basma üzerinde tikiş.
%XIX asirnin sonunace mahsus masinalar peyda olganga qadar Yaqin Sarqta nagisnin bu cesiti qasnaq ustunde islengen.
— Applikatsiyalı işleme (onın qırımtatarca adı belli değil).
— «Pullı işleme».
— İncilernen işleme.
— Cevherlernen işleme.(200.5-nci sahife).
işlemelernin bütün bu çeşitleri yigirminci asımın başlarına qadar saqlanıp qalğan ediler.
Basmağa örnek çeküv tehnologiyası asırlar devamında denişmedi.
Her bir köyde, her bir şeherde örnek resimi yapqan qadınlar çalışa.
olar kendi resimlerinen etraftaki bütün koylerni teminley ediler.
Böyle usta qadınlar haqiqiy professionallar ediler, çünki ananeviy örneklerni yahşi bilmeknen bir sırada, renklerni yahşi his ete, işleme tehnikasını da yahşi bile ediler.
Örneknin resimi sımarışçının isteğine köre yaratıla edi.
Resim basmağa keçirilmezden evel, esas motiv ve sızıqlarnın şekilleri boyunca qattı karton kâğıttan resim qalıbı yapıla.

Böyle usul işleme örneğinde yapılabilgen yanlışlardan qaçınmaq,basma yüzünen işleme arasındaki nisbetni hesaplap çıqmaq imkânını bere edi.
XIX asırnın sonlarında — XX asırnın başlarında yapılğan toquma ve işlemeler tehnika hem de icracılıq cehetinden türlü-türlü olsalar da, ekseriyette şeherlerde keniş yayılğan örnekli toqumacılıq ve işleme sanatı, hususan yipişli ve cevherli işleme sanatı inkişafnın yüksek noqtasında bulunğanlarından delâlet bereler.
Qırımtatarlarnıh nikâh merasimlerinde işlemelerge ayrıca emiyet berilgen.
Meselâ, kelin tarafı hazırlağan nişan boğçasında kelin öz qolunen işlegen uçqur, tizbez, eki kise, kümüş yiplernen ve nusfisnen nağışlanğan küçük kise, kiyev mendilleri, çorapbavlar olmaq kerek edi.
Ebet, böyle şeylernin sayısı çoqça da ola bile edi.Boğçadaki şeylerge, meselâ, yipek kölmekler, çegre kölmek, çoraplar, saat qapı, işlemeli divar yastıq qapları qoşula edi.(68.229-ncı sahife).
Kelinnin işlemeleri hem yanı tuvğanlarğa, hem saygılı musafirlerge, hem toy munasebetinen teşkilâtlandırılan qoşu ve kureş ğaliplerine bağışlamla turğan.
Toy arfesinde çalğı-çağananen kelin ciyezini nümayiş etüv merasimi ötkerilgen: kelin odasının ortasında tavanğa mahsus bir halqa pekitilip, ondan çeşit tarafqa yipler çektirilgen ve bu yiplerge kelinnin ciyezi asılğan.
Sonra bütün bu şeyler köşeleri kümüşnen işlengen boğçalarğa sarılğan.
Adeti üzre, qırımtatar qızları özlerinin kelinlik ciyezlerini ya da, başqaca etip aytqanda, «doquzlama»larını (9 predmetten ibaret boğçasını) 9 (türklerde tılsımlı raqam sayıla) yaşından hazırlap başlağanlar.

Amma yigirminci asırnın 20-nci senelerinde eski adetler, an'aneviy urbalar kesen-kes denişip başladılar, böylece, turmuşnen sıqı bağlı olğan an'aneviy işlemelernin pek çoq çeşitleri ğayıp oldılar.

30-ncı senelerde işleme sanatı evde yapılğan sahadan sanayi kooperatsiyası sahasına keçe.
Şirketlernin teşkilâtçıları qayd etkenleri kibi, «cehalette qalğan qırımtatar qadın-qızlarınıh icadiy küçlerini belgilevde ve olarnın siyasiy cehetten ilerilemelerinde şirketler ğayet büyük röl oynadılar».(199.108-nci sahife).
Yazıq ki, şirketler çoq çalışmadılar, tezden bir qalmay yoq etildiler.

Toqumacılıq eşyaları özlerinin örnekleri cehetinden eki esas gruppağa bölüneler: birinci gruppağa ösümlik örnekleri (lâle, qaranfil, zambaq, nilüferge, yani Oırımda eh çoq rastkelingen çeçeklerge benzetmeler) ve ekinci gruppağa geometrik örnekler kireler.
Toqumacılıqta örnekler qatien geometrikleşkeni halda (bunı toquv tehnologiyası talap ete) işlemelerde eğri sızıqlı örnekler de yapıla.
Şu sebepten de yavaş-yavaş egriltilgen sızıqlar vastası ile tasvirlengen ösümlik ve çeçek örnekleri işleme elementlerinin büyük bir gruppasını teşkil eteler.
Çeçek motivleri çeşit türlü örnekli örtülerni, urba detallerini yaraştıralar.
Kimerde resim tasvirlerinde asıl çeçeklerni, meselâ qaranfilni, gülni, zambaqnı tanımaq mümkün, lâkin ekseriy hallarda örnekler stilizatsiyağa oğratılıp, örnek işaretine çevirileler.
Çeçekler çerep içinde turğan kibi, yalıda ösken kibi ya da dualıqnı sarıp alğan kibi tasvirlengenler.
Umumen, çeçeklernin, ince dallarnın, yengilden sarılğan yapraqlarnın çoqluğı qırımtatar işlemelerine tekrarlanmaz zariflik ve letafet bağışlaylar.

Bazı bir tedqiqatçılarnın qayd etkenleri kibi, işlemelerde meyva ve yemiş motivlerinin (orta asırlarda Oırımnın özünde yetiştirilgen ya da tıştan ketirilgen armut, kestane, pomidor, badiç, kiraz, soğan, qabaq, ananas motivleri) peyda olması — şubhesiz, an'aneviy ösümlik örneklerinin heppeyi keç devirlerde denişmesinin neticesidir.(170.39^0-ncı sahifeler).
Halq ustaları tıştan ketirilme basma ya da kilimlerde «körüp qalğan>> abstraktlı ösümlik motivini ifade etmeğe tırışıp, sonundan şu «kelmeşek» şekilni özlerine yahşi tanış olğan konkret predmetnin şekilinen bağlağanlar.
Böyleliknen, sarmallı motivler badiçlerge oşatıla, acem ve türk kilimleri yahut basmalarına has olğan iri çeçek palmettleri ise resimnin sadeleşkeni neticesinde kesilgen pomidor ya da qabaqqa çevirile...
Böyle «köçebe» motivlernin denişmesini közetmek ğayet meraqlıdır.
Spasskayanın fikirince, onın kendisi andığı badiçler — «haçlanğan qılıç ya da hancerlernin» biraz dehiştirilgen tasviridir(170.40-ncı sahife).
Lâkin türk basmalarında da rastkelingen bu örnek başqalarından alınma örnektir.
Mezkûr örneknin negizinde acem kilimlerinde ve basmalarında keniş qullanılğan «islimi» motivi tura.
Ve o şekilce kerçekten de eğri qılıçnın tasvirini andıra.

Zoomorfik motivlernin kelip çıquvı da, ekseri hallarda, şoyledir.
Tedqiqatçılarğa «balıq», «çıqçıqbalaban», «qırqayaq», «örümçek», «qısqaç», «qurtçıq» (170.40-ncı sahife) adlarınen belli olğan elementlerni kene de şu abstraktlı ösümlik motivleri teşkil eteler.
Spasskayanın özü qayd etkeni kibi, balıq badiçke oşay, örümçek ya da qısqaç — batıq yapraqlı ekzotik çeçekke, qırqayaq — suv yosunına oşap kete...
Zaten, musülman dinini nisbeten keççe qabul etken ve kündelik aşını esasen denizden alğan yalıboylu qırımtatarlarda aksine de ola bile edi.

Basma ve işlemelernin örnekleri asır-asırdan tekrarlanıp, tek kimerde bir azaçıq deniştirile edi; örneklernin eski adları ve manaları unutıla, olarnin elementleri o ya da bu predmetke oşağını içün yanı ad ala ediler.
İşte, şu sebepten tedqiqatçılar örneknin adından kelip çıqalar, lâkin onın manasını, hepisi bir, bilip olamaylar.

Ösümlik örneği kompozitsion yerleştirilüv cehetinden pek onaytlıdır.
Orneknin uzun çevik pıtaçıqları, çoqtan-çoq yapraqları nağışçığa işleme içün qararlaştırılğan her hangi meydannı toldurmaq imkânını bereler.
Lâkin kompozitsiya ne qadar serbest inkişaf etmesin, hepisi bir, onın merkeziy köçeri ola, kompozitsiyanın bir qısımı diğer qısımnı tekrarlay.

İşlemelerde sıq qullanılğan örnekler cümlesine semaiy ve solâr motivler (yıldız, küneş, ay), an'aneviy baqır savutlarnın tasvirleri (quman, yıbrıq, gügüm, sini) kireler.

Romb şekili toquma ve işlemelerni bezetüvde keniş yayılğan element sayıla.
Ustalar bu şekil yardımınen her sefer yanı, tekrarlanmaz kompozitsiyalar yaratqanlar.
Romb şekilinifi ameliy sanatta öyle çoq qullanılğanını onın hem formal, hem munderice cehetinden kelişikli olmasınen anlatmaq mümkün.
Bundan gayrı romb şekili terkibiy cehetten de pek onaytlıdır, onın geometrik şekili toquv tehnologiyasına pek uyğun kele; diğer taraftan, özünde teren manalı nazmiy farazlarnı mucessemleştirgen romb universal temsiliy işaret olaraq da hizmet ete.
Oırımtatar ustaları rombğa «kobek» değenler, bunınnen rombnı yernin merkezi, tavan, örtü ortasının yaraşığı, dep bilgenler.
Aynı vaqıtta romb biçiminde olğan «loqum», «baqlava» adları da keniş tarqalğan.
Bazıda romb gül sıfatında telqin etilgen, bazıda ise kenarında filisçikleri ve boynuzpiçim elementleri olğan romb şekilli örnekke «qısqaç» değenler.
«Şusı harakterli ki, — dep qayd ete P.Çepurina, — örneklerge böyle adm tek yalıboyu köylerinde bergenler».(200.105-nci sahife).

Ken miqyasta baqılğanda romb Yer, bereketnin temsili olıp, sadelik, tertip, aqiqatnı ifade etici bir şekil edi.
L. V.Petrenko qayd etkeni kibi, qırımtatar evcıyarlarında rastkelingen filisli romb motivi turkmen ve Kavkaz kilimlerindeki romblarğa oşay.(141.32-nci sahife).
Kerçekten de, elementler öz genezisinde yekâne bir tamırğa malik olıp, bu tamir Avrasiyadaki türkiy tilli qabilelernih umumiy bediiy asabalığınen bağlıdır, lâkin bu elementnin L.
Petrenko andığı «aqrep» örneginen alıp berecegi yoqtır.
«Filisli» romb negizinde qadimiy qabile temsilleri buluna ki, olar nazardan qorçalağan hayvanlarnın (quşlar ve qoylar) totemik motivlerinen bağlıdır.(122).
Mezkûr elementler türkiy tilli hayvanasravcı qabilelernin sanatına hastır.
Olarnın qırımtatar sanatında saqlanıp qalması çöl medeniyeti an'anelerinin metinliğinden delâlet bere.
Arhetiplerni saqlap qalğan örnekler yanıdan telqin etilseler de, asılında qırımtatar sanatının bütün hususiyetlerini (renk, örnek telqini) aks etti re ediler.

Oırımtatar toqumacılığı ve işlemelerinde sıq rastkelingen motivlernin daha birisi — üçkoşeliktir.
Bu şekil rombnıh töremesi olıp (eki üçkoşe bir rombnı teşkil ete), erkek ve qadın başlanğıçlarının, umumen alğanda ise — yemin bereket berici quvetlerinin temsili olaraq hizmet ete.
Yaramay nazarlardan qorçalağan dualıqlarmn an'aneviy şekili de üçkoşe şekilinde ola turğan.
Kelin ciyezi sarıldığı boğçalarnın kenarlarında yapılğan işlemelernin üçkoşe şekilde olması da tesadüf değildir.

Örnekli toqumacılıqta doğru, yantayıq, dolandaçlı sızıqlardan keniş faydalanılğan.
Aynı vaqıtta ta antik devirlerden belli olğan «meandr» motivi de pek sıq qullanılğan.
Oırımtatarlar bu örnekni «aylanma suv» dep adlandırğanlar ve oha bipayanlıq manasını bergenler.

Köçebe çöl medeniyeti çerçivesine tamğa elementleri de kire edi.
Daha yaqın keçmişte tamğalardan bir de-bir tevabamh hayvanlarını diğer tevabanıfı hayvanlarından ayırmaq maqsadınen faydalanıla edi.
«Bazı bir tamğalar O.Aqçoqralı 1926 senesi dere ettirdiği qırımtatar tamğalarına hem de orta asırlardaki Oırım tamğalarına oşap keteler».(141.33-nci sahife).
Böyle tamğalar ekseriyette pek sade olıp, hayvanasravcılarnın turmuşına ait predmetlerni — nal, yaynı andıra ediler.
Amma işlemelerde ise tamğalar özlerinin qabile belgisi sıfatındaki manalarını coyup, artıq nazarlıq manasını taşıy ediler.
Qadim zamanlarda usta öz yasamalarını örneklemen nağışlar eken, örneklernin manasına ayrıca emiyet bere edi, çünki tevaba, aile azalarının onaruvı, eyihallılığı, sağlığı şu temsillernen bağlana edi.
Zamanlar deniştikçe, örneklernin burunğı manası öz emiyetini coya ve toqumacılar kendi örneklerine bazıda şaqalı, lâkin yerli adlar bere ediler, meselâ: «tavuq ayağı», «yılan izi», «horaz kekiregi», «sıçan tişi».

Nihaet, işlemelerde rastkelingen epigrafik örneklerni de anmalı.
Bular — ekseriyette mahsus ayırılğan medalyonlar ya da zıhlar içine alınğan Ouran ayetleri, şiiriy mısralar, tilekler («Maşalla», «inşalla», «Hayırlı olsun») edi.(170.45-nci sahife).

Ameliy sanat eşyalarına yazılar çeküv an anesi ta IX—XI asırlarğa ait acem kirametlerinden başlana.(216.19-ncı sahife).
İşte, yazılarnın qırımtatar işlemelerinde de peyda olmasını acem sanatının tesiri, dep bilmek kerektir.
Arap urufatımh «nash» üslübinde yapılğan işlemeli yazılar ösümlik örneklerinden farq etmeyler — olarnı tumtaraqlı, egriltik sızıqlar birleştireler.
Lâkin yazılar her vaqıt öz renkinen ayırılıp turdılar.
Olarnın bazıları oqula.bazıları oqulmay.
Oqulğan soylarını, bes-belli, er kişiler qalemnen yazğandırlar.(170.45-nci sahife), sonra üstünden qadınlar ya da ösmür qızlar yiplernen işlegendirler.
Oqulmağan yazılarnı (olarnın harifleri, esreleri qaçırılğan, umumen, yanlış yazılğanlar) ise, şubhesiz, oqumağa-yazmağa bilmegen qadınlar işlegendirler.
Böyle yazılarnın manası, şubhesiz, coyula ve olar sadece örnekke çevirileler.

Bu yerde şunı qayd etmeli ki, böyle hallarğa pek çoq musülman sanatlarında rastkeline, hem bunın sebebi tek cahillikte değildir.
Mesele şunda ki, arap urufatında yapılğan yazılardan mimarcılıqta.
kilim toqumacılığında, kirametçilikte faydalanılır eken, olar vaqıt keçmesinen stilizatsiyalı ve bundan ötrü oqulmaz bir harakterge malik ola ediler.
Kerçek, böyle yazılarnı oqumaq da şart değil edi, çünki «tilge baqqanda yazuv heppeyi salmaqlıca bir körüniş sayıla...
arap yazuvınıh işaret funktsiyaları yalınız konkret mananı yetkizmek vazifesinen smırlanmay, arap yazuvı aynı vaqıtta bayağı mühim olğan başqa bir vazifeni de eda ete — o, Quran-ı Kerimnin sözlerinde mucessemleşken açıqlamalarnı ifade ete.
Aynı arap urufatı, cümleden, onın formal hasiyetleri oquyıcını ya da adiy seyircini tek yazı mundericesine değil de, yazı manasından da keniş olğan degerliklerge diqqat ettire».(218.22-nci sahife).
Mimarcılıq bezetmelerindeki yazılar kibi, qırımtatar işlemelerindeki yazılar da, kendi mundericelerinden qatiy nazar, aynı vaqıta hem bezek rölüni oynay, hem «Mezkûr eserlernih o ya da bu musülman cemiyetine aitligini kösterip tura ediler».(218.22-nci sahife).

Bazıda yazılar açıq-aydın faş etici mizacda ola ediler.
Meselâ, E.Spasskaya kimersi bezlerdeki yazılarnı ketire: «Cahil, ahmaq, ekiyüzlü adam tek tışqı körünişni beğenir», «Aqıl parçası olğan biz, qadınlarnı, insan yerine körmeysiniz», «Bar, seni ahmaq ve cahil beğensin, bütün barlığınnı oha ber, hep bir ahlamaz».(170.46-ncı sahife).
Böyle yazılar tek musülman sanatına mensüplikten delalet berip qalmadan, qadın-qızlarmn cemiyetteki yerini de ayan eteler.
Bes-belli, olarnı oqumış şeherli qadınlar yapqandırlar, çünki koy yerlerinde böyle şeylerni tasavur etmek bile küç.

Kolorit, yani işleme örneklerinin renki esernin ne vaqıt yapılğanını işançlı tarzda tasdiqlay.
Meselâ, mavi, sarı, beyaz renkler birikmesi XVIII asırda yaratılğan işlemelerge; mavi, sarı, qırmızı renkler birikmesi XVIIIXIX asırlarda yapılğan işlemelerge; qırmızı, sarı, qara renkler birikmesi ise XIX asırnın ekinci yarasında yapılğan işlemelerge has ediler.(201.105-nci sahife).

Bunmnen birlikte, E.Spasskayanın fikirince, «tatar qadınları öz işlemelerinde nazik çeçeklernin açıq, gülgüli-yeşil, mavımsı-sarıca tüslerini eh çoq qullana turğanlar; boğuq, sönük tüslerden de faydalanğanlar, lâkin olarnı mıtlaqa yarıq renklemen hem de altın ve kümüş yiplernen yımşatqanlar...
Örneknin ayrı elementi bir ya da bir qaç tüsnen yapıla bile, meselâ, bir çeçeknin muayen yaprağı bir tüste, diğer yapraqları ise bam-başqa tüste ola bile edi».(170.33-nci sahife).
Tedqiqatçınıh bu fikiri qırımtatar işlemelerinin renk harakteristikaları sınırsız olğanını ve qırımtatar ustaları mustaqil icatnen oğraşqanlarını, tecribeler yapıp, renklerni kendi didlerine köre seçip alğanlarını, şubhesiz, bu saadaki qaidelerge de riayet etkenlerini bir daha isbatlay.

Qırımtatar işlemelerinin eh mühim estetik değerliğini kolorit teşkil ete.
Meselâ, XIX asırda yaratılğan işlemeler XX asırnın işlemelerinden aynı koloritleri ile ayırılıp turalar.
Oırımtatarlar tabiiy materialdan boya hazırlav sırlarını pek yahşi bile ediler.
Boyalarnı ösümliklemin tamırlarından, saq ve qabuqlarından, yapraq ve çeçeklerinden, meyvalarından hazırlay ediler.
Boyalarnın keyfiyeti, qoyulılığı ya da şingenligi materialnın ne vaqıt toplanğanına, nasıl saqlanğanına, qullanılğan tehnologiyağa bağlı ola edi.
Taze ösümliklerden açıq, gür renkli boyalar, qurutılğan ösümliklerden ise tonuq renkli boyalar yapılğan.
Boyalarnı pekitmek içün koktaş, şap ve şarap ekşiliğinden ibaret mahsus renkaplar işletilgen.
Aynı bir boya çeşit renkaplar tesirinde çeşit aenk bere, yani renkap azca qoşulğanda boya açıqça, çoqça qoşulğanda ise toqça ola edi.
Pekitilmegen boyalarnen boyalanğan yipler esasen açıq qaverenki tüske bürüne ediler.
Boyacı ustalar esasen yerli ösümliklerni, meselâ, sarı papadiye, sadef otu, mayoran, eben komeç kibi ösümliklerni işlete ediler.
Toqumacılıqta sıq qullamlğan sarı renk — «şafran» boyalarnın neticesidir.
Lâkin krokus ösümliginden yapılğan şafran boya pek paalı olğanı içün onın yerine qapım tuzluqtan yapılğan yahut sadece soğan qabuğından qaynatılğan boyalarnı işlete ediler.
Qara boyanı nar qabuğından ya da ceviznin yeşil qabuğından, qırmızı boyanı sandal tereginin qabuğından ya da böceklerden yapa ediler.
Ustalar yerli boyalardan ğayrı başqa memleketlerden, meselâ, Hindistandan (çivit), Turkistandan (kokboya), Türkiyeden, Irandan ketirilgen boyalarnı da işlete ediler.
Bu boyalarnın kombinatsiyaları, ğayet uyğun tarzda tekmillengen renkler basmalarğa ve yiplerge şaşılacaq derecede yımşaq, teren aenk bağışlay, hem böyle basma ve yipler öz tüsüni hiç bir vaqıt coymay ediler.
Zamanlar denişip, XIX asırnıri sonlarında Avropadan, Rusiyeden ketirilme anilin, himiyalı boyalarğa keçilmesi neticesinde yiplerni boyalav ceryanı heppeyi yengilleşti, lâkin eşyalarnın keyfiyeti kesen-kes osallaştı.
Böyleliknen, boyacı zenaatına has alışqanlıqlar ket-kete unutıldı, basma ve işlemelernin koloriti qabalaştı, vaqıt keçmesinen eşyalar öz tüsüni coydılar.
Bütün bu sebepler ahır-sohu toqumacılıq sanatının umumiy seviyesine de menfiy tesir kosterdiler.

Toqumalı ve işlemeli eşyalar içün, türlü-türlü bezler, iç ve üst urbalar içün, ufaq-tüfek turmuş eşyaları içün temel olaraq tegiz ya da yolaqlı basma, yani «atma» hizmet etti.
Atma — ev şaraitinde pamuq ya da keten yiplerden (üskül) qolnen toqulğan basmadır.
Söz kelimi, qırımtatarlar yalıboyunda ve bazı çöl rayonlarında ketenceliknen de oğraşqanlar.
Köylerde atma toqumaq içün kendir ve qıcıtqan yiplerinden de faydalanğanlar, bundan ötrü olarnın toqudığı atmalar qaba ve qoyu renkli ola turğan.
Atmanın orta kenligi 30-70 santimetr etrafında ola.
Çöl taraflı qırımtatar qadınları atma toquvda eh çeber ustalar sayılğanlar.
Olarğa kerek olğan keyfiyetli yipler Buharadan, Kavkaz artından ketirilgen.
Bundan gayrı, İstanbulda yapılıp, öz qaviyligi, inceliginen tanılğan «burma» yiplerden krepdeşinni andırıcı atmalar toqulğan.
Şarflar, quşaqlar, yavluqlar işlemek içün qararlaştırılğan atma adette tegiz, kölmek, şalvar işlemek içün qararlaştırılğan atma ise esasen yolaqlı ola turğan.
Atma yipleri tabiiy tüste, yani temiz beyaz yahut sarışınbeyaz tüste olğan, faqat yolaqlı atmalar toqulğanda qızıl ve qaverenki yipler de işletilgen.

XIX asırnın sonlarına — XX asırnın başlarına ait örnekli toqumacılıqnı esasen mına böyle eşyalar taqdim eteler: evde toqulğan beyaz çarşaflar, örtüler, paçavralar, marama ve şerbentiler, toquma quşaqlar, iç kölmekler, tüb anterler, çeşit türlü bavlar.
Bütün bu şeyler kelin ciyezinin terkibiy qısımını teşkil etkenler.

O devirde örnekli toqumacılıqnın bir qaç usulı olğan:

«Atma örneği saçma» — bu tehnikiy usulnen bezler, quşaqlar, şarflar işlemek içün qararlaştırılğan basmalamıh uçları yaraştırılğan.
Örneknin yipleri temel basmanın yiplerinden qalınca olıp, olar açıq tüslü yoiaqlardan ibaret ifadeli örnek yaratalar.
Böyle örnek Oırımmh çöl tarafına has edi, lâkin dağlı ve yalıboyu rayonlarında da (esasen qaverenki-qara tüslü örnekler) rastkeline edi.

«Atma qıbrız» usulı, tahminimizge köre, Oıbrızdan kelgendir.
Bu usuldan Oırımmh yalıboyu rayonlarında yaşağan ustalar keniş faydalanğanlar ve onın yardımınen mürekkep, çoq renkli kompozitsiyalar tizgenler.
Böyle usullı eşyalardaki toqumalı örneknin yipleri temel basmağa pek sıq çektirile, neticede temel tolusınen örtüle edi.
işte, «atma qıbrız»nın «palas usulı» değen ekinci adı da şundan kelip çıqa.
Toqumacılıqnın buna benzer usulı Aq denizboyunın şarq qısımında yaşağan deyerlik bütün halqlarda rastkeline.

«Tahtalı» usul Oırımnın dağlı ve yalıboyu rayonınlarında tarqalğan edi.
Bu usul esasında çalışqan ustalar basmanın de yüzünde, de tersinde sıralanğan renkli yiplerden örnek tizici mahsus tahtaçıqnı qullanğanlar.
(198.73-74-nci sahifeler).
«Tahtalı» usulında toqulğan örnekler öz qabarıqlığınen işlemelerni andıralar.
Çeşit türlü sofra örtüleri, öglük, peştmallar toqulğanda, işte, şu usul qullanılğan.

«Çilter» usulı — «tahtalı» usulnın bir çeşitidir.
Bu usulnen toqulğan basmalarda renkler biri-birinden tar aralıqlarnen ayırılalar.
«Çilter» usulınen ösümlik ve mimariy kompozitsiyalarnı toqumaq elverişlidir.

«Töpeli» usulı — toqumacılıqta eh az ögrenilgen ve taarif etilgen bir usuldır.
Saqlanıp qalğan vesiqalı menbalarğa ve fotomateriallarğa köre, biri-birine yaqın qoyulğan eki ince yipten eki taraflama örnekler, işte, şu usulnen toqulğanlar.
«Töpeli» usulının «atma qıbrız» usulından farq etken yeri şunda ki, örnek bitişik halda toqulmayıp, temel basmanın ve atqınm sade yiplerinen ayırıla ve bumhnen «tahtalı» usulında yapılğan örneklerge oşap kete.
«Töpeli» usulından urba ve örnekli basmalarnı yaraştırmaq içün faydalanılğan.

§ •Örnekli bezlernin bir çeşiti sayılğan evcıyarlar — qırımtatar örnekli toqumacılığı ve işlemelerinin parlaq numünesidir.
Yaltadaki devlet tarihiy-edebiy muzeynin fondlarında binge yaqın qırımtatar toqumaları mevcuttır ki, olarnın bayağı bir qısımını evcıyarlar teşkil eteler.
Cumhuriyet qırımtatar sanatı müzeyi de bu sahada unikal eşyalarnen zenginleşti.

Bezlernin bu çeşiti qırımtatarlamıh turmuşında ğayet keniş qullanılğan.
Evcıyarlar savut-saba raflarını, musafir odasının ya da yataq odasının diyarları, tavanlarını yaraştıra ediler.
Bundan ğayrı, evcıyarlar kelin ciyezinin ayırılmaz bir qısımı sayıla ediler.
Zengin kelinnin ciyezinde 400-500 evcıyar, fuqarece soyunda ise 200-300 evcıyar ola turğan.(68.230-nci sahifeler).
Umumen, qırımtatarlarda kelin ciyezine büyük emiyet berilgen.
Oorantada qız bala doğmasınen oha ciyez hazırlap başlağanlar.
Bu iş civannın nişanlanuvı ve toyu arasındaki devirde hususan canlanğan.
Oararnen yarım yıl devam etken bu devirde qorantadaki cemi qadın elleri yardımınen zarur miqdardaki eşyalar tekmillenip, boğçadan yer alğanlar.

Keyfiyetçe eh yahşi, örneklernin zenginligi ve icra olunuv mehareti ile ayırılıp turğan eh güzel evcıyarlar Oırımnın şarqiy dağ rayonlarında toqulğan.
Yuqarıda qayd etkenimiz kibi, evcıyarlarnın negizini pamuq ya da keten yiplerden toqulğan atmalar teşkil eteler.
Esasen geometrik şekilde olğan örnekler toqumanı bütünley örte; basma ortasında örnekler siyrek yerleşkeni halda, kenarlarında gür ve sıq yerleşkenler.
Evcıyarlarnın renkler gamması an'aneviy, yani o qara, beyaz, qırmızı, sarı renklerden ibaret olıp, bazıda mavi, yeşil, boz tüsler de qatıla edi.

Oırımtatarlarda bezetme rölüni oynağan veya kündelik turmuşta qullamlğan bezlernin çeşitleri pek çoqtır.
Meselâ, evcıyarlardan ğayrı, yüzbezler, tizbezler, divarbezlerni de anmaq mümkün.
Böyle bezler hem toqumalı örneklemen, hem işlemeli örneklemen yaraştırılğanlar.
İşlemeli örnekler bezlernin tar taraflarında yerleştirilip, eki ucundaki örnekler biri-birini tekrarlaylar.
Sert geometrik örneklerden farqlı olaraq, ösümlik örnekleri icatçığa öz duyğularını ifadelevde serbestlik bereler.

Şekillernin ölçüliligi, nezaketliliği, zarifliği ve letafeti kibi qırımtatar sanatına has çizgiler marama ve şerbentilerde açıq-aydın aks olunalar.
Pamuq, keten, yipekten toqulğan maramalarnı evli qadınlar qullanğanlar.
Örneklernifi zenginligi ve ifade küçünen ayırılıp turğan marama örneğine kimerde yipişler de qoşula edi, neticede marama ağırlaşa, onın dülber qatlanmaları peyda ola edi.
Maramanın kenarları ise pusküllernen yaraştırıla edi.
Oadınlar özlerinin dörtköşe şekilli maramalarını başlarındaki fes üstünden yaydırıp, maramanın yuqarıdan eki ucum çenge astında bağlay, aşağıdan eki ucum arqağa taşlap, kerek olğanda betlerini qapata ediler.
Cumhuriyet qırımtatar sanatı muzeyinin fondunda bulunğan maramanın renkler gamması an'aneviydir.
Onın beyaz fonu boylap qırmızı-qara renkli örnek qoyulğan.
Maramanın tar yanları pek sıq örneklengen.
Orneklerniiî esas elementini qaranfil tasviri teşkil ete.
Çeçekler üç sırağa tizilip, kvadratlar asıl eteler.
Kvadratlar ise, öz nevbetinde, maramanın aşağı tar qısımı boylap çekilgen ken zihni teşkil eteler.
Maramanın ken yanları sıralanıp turğan ayrı-ayrı motivlernen — üç sızıqqa oturtılğan ve nazarlıq manasını taşığan küçük romblar ile basamaqlı büyük rombnen bezetilgenler.

Şerbentiler (farsça «sarband») mahiyetince yaş, daha qocağa çıqmağan qızlarğa qararlaştırılğan olıp, olar Kavkaz artından ve Türkiyeden ketirilmiş ince, hafif dülbentten yapılğanlar.
Böyle yengil basmanın özü örneklernin de yengil, hafif olmalarını talap ete.
Şu sebepten şerbentilernin işlemeli örnekleri çoqusı hallarda ğayet ince pamuq ya da yipek yiplernen yapılğanlar.
Toquma eşyalarnın tam geometrik örneklerinden farqlı olaraq, işlemeli eşyalarnın ösümlik örnekleri basma yüzüne serbest yata ve böyleliknen yımşaq, nazik tüslü muhteşem kompozitsiyalarğa çevirileler.

Bugünde-bugün Oırımda qırımtatar toqumacılığı ve işlemelerini ğayrıdan tiklev boyunca faal ceryan keçmekte.
1990-ncı senelernin başlarında Oırımnın bir sıra rayonlarında mahsus kurslar açıldı ve anda qırımtatar qızları an'aneviy sanatımıznı öğrendiler.
Bu işke professional icatçılarımız da qatıldılar.
Halq sanatının bilmiri, belli usta sayılğan Mamur Çurlu qırımtatarlar içün an'aneviy olğan eki taraflama işleme usulınen toquma pannoları seriyasını yarattı.
Bir çoq hallarda M.
Çurlu öz eserlerini istidatlı icracılarnen birlikte yarata ki, bu icracılar muellifnin fikirlerini amelge keçirerek, eşyalarğa kendi üslüpleri, kendi ustalılarını da qatalar.

Altın yipli işlemeler qırımtatar manzaralı-ameliy sanatının fahri esaplanalar.

Altın ya da kümüş yipli işlemeler özlerinin renk çeşitliliginen ayırılıp turmasalar da, yipnin qalınlığı esabına elde etilgen qabarıq örnekler fakturası ışıq ve kölge oyunını ayretlendirici dülberlik ile ifade ete.
«Altın yipli işleme ustası tikiş taslağını tam doğru yapmaqnen ve örneklerni mahirlik ile sıralamaqnen öyle yüksek nefislikke irişe ki, onın eserinden alınğan zevq renkli tikiş usulınen yaratılğan eserlernin teessuratından hiç de eksik olmay.
Altın yipli işleme sanatını güzellik ve zenginlik cehetinden qaqma sanatınen ya da oymalı örnekler çekken ustanın işinen qiyas etmek mümkün», — dep yazğan edi P.Çepurina.

Cumhuriyet qırımtatar sanatı muzeyinde altın yipli işlemelerge ait tekrarlanmaz numuneler bar.
Olarnın arasında kiseler, yenqapaqlar, baş kiyimleri, tonçıqlar, erkek ve qadın urbaları mevcut.

Altın işlemeli yenqapaqlar XIX asırnın sonlarında — XX asırnın başlarında qadın urbasının ayırılmaz terkibiy qısımı sayıla ediler.
Alınıp-taqılğan yenqapaqlar trapetsiya şekilinde olıp, olar paalı basmalardan, esasen qoyu qızıl tüslü qadifeden tikile ediler.
Yehqapaqnın bilekke yapışıp turması içün kâğıt qıstırması hem de atlastan yapılmış astarı ola turğan.
Yenqapaqlar ösümlik örneklerinen (beş, yedi, sekiz yapraqlı çeçekler, lâle tasviri) bezetile ve bu örnekler «mıqlama» ya da «qasnaq» usullarınen işlene ediler.
Yeh-qapaqlarnıh kenarları altın yipli şnurlarnen zıhlanğanlar.

Altın yiplernen işlengen urba öz sahibinin hangi içtimaiy tabaqağa mensüp olğanını, onın eyiallılıq derecesini kostere edi.
Hem erkekler, hem qadınlar, hem balalar kiygen qısqa tonçıqlar altın işlemelernen zengin bezetilgenler.
Böyle tonçıqlar esasen qadifeden tikilgen.
Altın örnekler tonnın yenlerine, arqası, omuzına çekilgenler.
Örnekler adeti üzre ösümlik şekilinde olıp, sarmalpiçim filisler bütün fonnı toldura, tek kimerde ayrı elementlerge (badem) ve ayrı turğan iri çeçeklerge bolüne ediler.

Tedqiqatçılar qırımtatarlarnıh böyle sarmalpiçim örneklerinde Vizantiya, acem ve Türkiye sanatlarının tesirini köreler, çünki o halqlarmn Zurnacılığında «badem» motivi pek keh yayılğandır.

Ananeviy kiyim sayılğan fesler ekseriyette altın yiplernen işlengenler.
Meselâ, Cumhuriyet qırımtatar sanatı muzeyinnin fondlarında saqlanğan fes altın yiplernen büs-bütün işlengen, onın töpeligi sekiz yapraqlı iri çeçek örneginen, qasnağı ise sıralanıp turğan ufaq kolemli çeçek ve yapraqlar örneginen bezetilgen.

XX asımın başlarına ait qadın anteri — qırımtatar sanatı muzeyinin qıymetli eksponatı hesaplana.
Bu anter qoyu erılğan tüslü yipek basmadan tikilgen ve «qasnaq» usulı ile altın şnurnen işlengen.
Ösümlik örneğini teşkil etken şnurnın özü ise qolnen burmalanıp, anterge tikilgen.
işleme yolağı anternin bütün ög qısımı boylap yaqağa keçe, yen deliğini ve aşağıdan yan tikişlernin yırmaçlarını süsley.

Oırımtatarlarnıh erkek urbası da altın şnurlarnen ziynetlengen.
Cumhuriyet qırımtatar sanatı muzeyinin kollektsiyasında XX asır başlarına ait milliy kostüm numünesi olıp, o yüksek tik yaqalı kamzoldan ve ştandan ibarettir.
Kamzolnıh ögü ve manjetleri ince çilter kibi töşelgen altın şnurnen işlengenler.
Örneknin esas elementlerini tik yerleşken dalgalı sızıqlar ve olarnen beraber sade çeçek motivleri teşkil eteler.

Kiseler — altın yiplernen işlengen ve pek mot olğan eşyalar cümlesine kireler.
Kiselerni yaş qızlar, qaide olaraq, öz nişanlılarına tikkenler.
Şunın içün de çoqusı kiselernin şekilleri qadın kişinin endamını tekrarlaylar.
Umumen, qadın endamını tasvirlevnin asırlar terenligine dalğan tamırları bar; böyle motivlerni keniş Avrasiya mintaqasının terrakot plastikasında körmek mümkün.
İşte, böyle şekilnin qırımtatar sanatında saqlanıp qalması islâmdan evelki sanatnın an'aneleri ğayet durğun olğanlarından delâlet bere.
Belki de bu an'aneler antik devirlerde Qırım ehalisi tabındığı Civan obrazına barıp çıqadırlar.

Kise, adetince, dört qısımdan, yani ald, art taraflardan ve içeri qatlanğan, şunın içün de körünmegen, lâkin kiseni kolemli etip köstergen yan taraflardan ibaret ola.
Kiseni quşaqqa bağlamaq içün onın yuqarı qısımına şnur tikile turğan.
Kise tikmek içün qadife ve yipek basma parçaları işletilgen.
Bu yerde siluet cehetinden heppeyi mürekkep olğan fonnu toldurıcı ösümlik örnekleri ve sarmallarnın qasnaq usulında işlenip, ne derecede kâmil olduqlarını qayd etmeli.

Altın yipli işlemenen bezetilgen kiseler sırasında XX asırnın başlarına ait olıp, inci danelerinen işlengen qadife kiseni anmaq zarur.
Böyle eşyalarnı esasen kezlevli ustalar yapqanlar.
Kise fonu çiftli inci danelerinen işlengen.
Böylece, usta bütün boşluqnı toldurmağa istegen, çünki islâmnın tasviriy an'anelerine köre boşluqqa yol bermek mümkün değil edi.
Mezkûr kisenin örneği qırımtatar bezetme sanatındaki an'aneviy motivlernin devamiyliginden ve çeçek yahut gülçerep motivleri orta asırlarda eh çoq işletilgen motivler olğanlarından delâlet bere.
Bunınnen birlikte aynı şu kise örneğinin biraz sadece olğanı bezetme sanatının seviyesi aşağı enip başlağanını kostere.

1991 senesi Aqmescitteki «Örnek» küçük işhanesinin tesisçisi S.
Memetovnın ve ûırımtatar medeniyetini canlandıruv boyunca koordinatsion merkeznin teşebbüsinen «Ûırımtatar işlemelerim ğayrıdan tiklev — qadife üzerinde altın yipli işlemeler» adlı leyha çerçivesinde milliy işleme kursları açıldı.
Aqmescitli, bağçasaraylı, cankoyli, kefeli, sudaqlı qızlarnı öğretmek içün Moskvadan Z.
Bekirova davet etildi.
Aqmescitteki «Elâl» etnografiya merkezinde şimdi altın işlemeli yadikârlıqlar istihsali hareket etip başladı.
Ustalarnın baş maqsadı eşyalarnın endi unutılğan şekillerini, an'aneviy örneklerni ve işleme tehnologiyalarım tiklemekten, işlemeli eşyalarm tek milliy yadikârlıqqa değil de, zemaneviy turmuş ve urbanın bir qısımına çevirmekten ibarettir.
Bir sıra işlemeli eşyalar Mamut Çurlunın eskizleri esasında yapıldılar.
Olar yipişsizler, lâkin böyle körünişinde bile qırımtatar örneklerinin mizacı sezilip tura.

Elvira Muratovamh (1970 senesi doğdı) ve Elvira Osmanovanın (1961 senesi doğdı) işlemeleri — zemaneviy altın yipli işleme sanatının acayip numüneleridir.
Bu qadınlar Ûırımğa köçüp kelgen son altın yipli işleme ögrenüv kurslarını bitirdiler ve mına endi bir qaç yıldır ki, olarnın eserleri Oırımda, Moskvada, Kiyevde, Türkiyede, Almaniyada ötkerilgen manzaralıameliy sanat sergilerini yaraştıralar.

Halq ustası Amet Oalafatovmn torum olğan Dilâra Galaktionova (Hasanova) (1929 senesi doğdı) — altın işleme sahasında çalışqan istidatlı ustadır.
O şimdi Taşkent şeherinde yaşay.
Galaktionovanm eserleri tek Orta Asiya muzeylerinde değil, Baltıqboyu, Almaniya, Amerika muzeylerinde de nümayiş etile.
D. Galaktionova — çoqtan-çoq altın işlemeli maqat ve gobelenlernin müellifidir.
Oırımtatar toqumacılığınıh an'anelerini devam ettirgen usta öz eserlerine zemaneviy professional icatçının dünyabaqışlarını da qata.
Onın «Baht quşu», «Cennet quşları» kibi yarıq, renkli kompozitsiyaları — örnekli, temsiliy motivlernin quş, ayvan, çeçeklemin real tasvirlerinen birikmesidir.

Tedqiq olunğan materialnın talili qırımtatar işlemesinin üslübindeki esas çizgilerni açıp köstermek imkânını bere: ustalar örnek motivlerini seçip alğanda çeçek, ösümlik elementlerine, yani ince pıtaçıqlarğa ve olardaki yapraçıqlarğa, stilizatsiya olunğan gül tepsilerine meyillik bereler.
Bunınnen musülman sanatının hususiyeti aks oluna.
Belli ki, Yaradannm bergen nimetlerinin güzelligini, cennet bağçalarını temsil etici çeçek motivleri musülman sanatında yetekçi yer tutalar.
Lâkin qırımtatarlarnıh çeçek örnekleri yengil abstraktlılıqnen birlikte başqa bir hususiyetke de malik ediler: meselâ, ğayet mücerret acem örneklerinden farqlı olaraq, qırımtatar örneklerinde Oırım tabiatının prototiplerini abaylamaq qıyın değil; örnek teşkil etici esas rölni ince, dalgalı, resimge aveleyici tüs bergen sızıq oynay; işlemenin kompozitsiyası sıdırğı uyğun olıp, simmetriya merkezinde mıtlaqa çeçek tura; umumiy kompozitsiyada bitaraf fonğa ayrıca emiyet berile, bu ise işlemeğe şeffaflıq, yengillik bağışlay.

### 3.4. Kilim toqumacılığı

Oırımda hocalıq çevirüv usulı esasen hayvanasravcılıqqa belsenmesi, ğayet zengin hammal bazasınıh (yüksek keyfiyetli yün) mevcut olması sayesinde mındaki kilim toqumacılığı bayağı inkişaf etti.
Hal-azırda biz bu soy sanatnın tek bir çeşiti — kilimler haqqında muayen malümatlarğa malikmiz.
Oırım kilimleri — toquv vaqtında asıl olğan harakterli aralıqlı, havsız kilimlerdir.
Yazma menbalardan ve qartlamm hikâyelerinden bilgenimizge köre, Oırımda havlı kilimler de toqulğan, lâkin asırnın başına kelip, bu istihsal tek havlı eybeler toquvnen sımrlanğan.
Oırım muzeylerinde tedqiq etilgen havlı kilimler qırımtatar kilimleri değiller, olar esasen Kavkaz artından ketirilme numünelerdir.
Cumhuriyet qırımtatar sanatı muzeyinin hadimleri kilim Zurnacılığı numünelerini araştırıp tapuv boyunca toqtavsız iş alıp baralar.
Bu mevzu açıq olıp, şimdilik ciddiy ögrenüv basqıçında turmaqta.

1996-1997 seneleri Türkiyenih TİKA agentligi ve Oırımtatar halqının Meclisi havlı kilim toquv boyunca bir yıllıq kurslar teşkilâtlandırdılar ve bu kurslarnı 20-ge yaqın adam bitirdi.

2000 senesi Oırımtatar sanatı muzeyinin ilmiy hadimleri L.
Tevfiqova ve L.Ğafarova an'aneviy qırımtatar örnekleri esasında zemaneviy qırımtatar havlı kilimleri içün örnek eskizlerinin bir qaç çeşitini hazırladılar ve olarnı qırımtatar kilim toqumacılığında an'aneviy olğan renklemen icra ettiler.
Kurslarnı bitirip, şimdi Kokköz köyündeki (Bağçasaray rayonı) «Kokköz» qırımtatar esnafları muzeyinde kilim toquyıcı olıp çalışqan Zeynep Musayeva Cumhuriyet qırımtatar sanatı muzeyinifi mütehassısları yaratqan eskizler esasında ihtimal sonki 100-150 yıl devamında birinci havlı qırımtatar kilimini toqup bitirdi.
Bu kilimnin biçimi 160x220 santimetrdir.
Oırımtatar havlı kilim toqumacılığını yanıdan canlandıruv boyunca iş, elbet, daha endi başlana.
Bu işte esas rölni Cumhuriyet qırımtatar sanatı müzeyi ve «Kokköz» medeniy-etnografiya merkezi oynaylar.

Kilim istihsali qırımtatarlardan ğayrı, Orta Asiyada (Özbek ve turkmenler), Kavkaz artında, Ukrainada, İranda, Türkiyede, Mısırda, Bulgaristanda, Romaniyada, Moldaviyada mevcut edi ve şimdi de çalışa.
Та XI asırda yaşağan Mahmud Oaşğarlı bu soy kilimlerni anaraq, «kilim — taban ve divarlarnı örtken örnekli çarşaftır» dep yaza.

Kilim toqulğanda atqı yipleri atma yipleri arasından mürekkep örme usulınen keçirileler.
Kilim esasen yün yiplerden, kimerde pamuq yiplerden toqula turğan.
Kilimnin harakterli toquma aralıqları olıp, bu aralıqlar geometrik örneklerni sarıp turalar.
Böyle aralıqlar atqı yipinin atma yipine sarılması, muayen yerge kelip, atqı yipi öz yönelişini aks yönelişke deniştirmesi neticesinde asıl olalar.
Başqaca etip aytqanda, örnek yaratmaq içün atqı yipleri örneknin şekiline köre biri-birine taba yılışalar, lâkin yaqınlaşqan son biri-birine sarılmayıp, kene artlarına qaytalar.
Neticede, her bir sıranın atqı yipleri biri-birine yaqınlaşqan yerlerinde özüne has aralıqlar — çilterler asıl olalar.
Atqının biri-birine sarılmağan yipleri bir qaç keçişten son öz yerini vertikal ve diagonal yönelişte deniştireler, neticede örneklernin konturı boylap 5-7, bazıda ise 7-10 mm yüksekliğinde basamaqlı çilterler peyda ola.
Hem iri, hem ufaq örnek motivlerini konturlar boylap sarğan bu aralıqlar bayağı körümü grafik kontur rölüni oynamaqnen birge toqumağa ince çilter yaraşığını bağışlaylar.

Kilim toquv tehnologiyası kilimnin örnek şekili nasıl olacağını da belgiley.
Kilim örneklerini ekseriyette geometrik örnekler — romblar, üçköşelikler ve saireler teşkil eteler.
Kilimde ösümlik, zoomorfik ya da başqa bir motivler qullanılğanı taqdirde bile bu motivler geometrik şekilge bürüneler.
Oırım kilimlerinde biz esasen sade geometrik şekildeki örneklerni rastketiremiz, bu hal ise kilim örnekçiligi mında mükemmel olmağanından, inkişaf etse de, sathiylik tarafqa inkişaf etkeninden delâlet bere.
Meselâ, arhaik şekiller asırdan-asırğa keçip, artıq qanun emiyetinde olğanlar.
Umumen alğanda, XX asırdaki qırımtatar kilimlerinin örnekleri burunğı devirdeki kilim toqumacılığına has olğan an'aneviy elementler ve kompozitsion taslaqlar negizinde yaratılalar.
Eski kilimlerden olar tek özlerinin renklerinen farq eteler (tabiiy boyalar yerine suniy boyalar işletilmesinin neticesi).

XX asımın başlarında Oırımda ancaq töşemeler, namazlıqlar, örnekli ve örneksiz kiyizler, havlı eybeler, torbalar işlep çıqarıldı.
Olarnin istihsali hem hocalıq-turmuş, hem merasim ihtiyaçlarına bağlı edi.
Meselâ, 2-3 odalıq kilimler tek zengin kelinlernin ciyezlerine qoyulğan.(68.230-ncı sahife).
Adiy kilimlernin biçimi 1,5x3,5 ya da 2x4 metrni, namazlıqlarnın biçimi ise 0,9x1,5 metrni teşkil etken.
Kilimlernin örgüsi pek de sıq olmağan, çünki olar yeniaya tezyalarda toqulğanlar.

Biz öz hulâsalarımızm 1945-1990 seneleri arasında toqulğan kilimlernin talili esasında çıqaramız.
Ameliy sanatnın başqa sahalarında olğanı kibi, kilim toqumacılığınıh da ta qadim zamanlarda peyda olıp, vaqıt sınavından keçken, şu sebepten ğayet durğun olğan öz usulları mevcuttır.
Bir taraftan, asır başında böyle soy mahsulat pek az soralğam, diğer taraftan, halqımıznın medeniy baylıqları bütün dünyağa saçılıp-septirilgeni neticesinde bu esnafnın maddiy numüneleri saqlanıp qalmağanına, kimersi elementlernih adları unutılğanına baqmadan, sürgünlikte bile kilim toquvnen oğraşqan çeber elli ustalarımız milliy kilim numünelerini bizim künümizge de yetkizdiler.
Özbekistannın Andijan oblastındaki Palvantaş qasabasında qırımtatar kilimleri istihsalinin özüne has bir merkezi meydanğa keldi ki, onın negizini Oırımmh Sudaq rayonından çıqma adamlar teşkil ettiler.
Kilim toquvda özleri de qadimiy an ane sahipleri olğan Orta Asiya halqları, qırımtatar kilimcilerine, şubhesiz, tesir etmey qalmadılar.
Her ne ise de taqdim olunğan numünelerni biz qırımtatar kilimleri, dep bilemiz, çünki olarda milliy çizgiler ve alışqanlıqlar saqlanıp qalğan.

Ev şaraitinde toqulğan kilimlernin kompozitsiyası ağlı olıp, o fonsız boşluq printsipi esasında sıra-sıra yerleşken basamaqlı romblardan ibarettir.

Örnek teşkil etici basamaqlar örgü tehnikası neticesinde asıl olalar.
Her bir sıradaki romblar başqa sıranın romblarından renk mizacınen farq eteler.
Meselâ, beyaz fonlu romblar üstünden küçükçe kolemli firüze romblar yerleşken, olarnın da üstünden firüze tüslü ortalama dörtkoşeligi olğan qoyugülgüli romblar yerleşken.
Beyaz romblar qomşu sıradaki firüze tüslü romblarnen çatışıp, firüze romblarmh üstünde başta qara, eh üstten ise qoyugülgüli romblar yerleşkenler.
Kompozitsiyanın merkezi yoqtır, o sofisiz devam ete.
Kilimnin tar taraflarında beyaz sızıqnen ayırılğan bordür yolaqları keçe, bu yolaqlar üstünde portaqal, yeşil, gülgüli tüslü romblar şekilindeki «baqlava» örneği toqulğan.
Yiplernin anilin boyalarnen boyalanğanını kilimnin keskin renkleri kösterip turalar.
Bundan da ğayrı, yipler bir tegiz boyalanmağan.

Mezkûr örneknin esas motivi de, umumen kompozitsiyanın özü de pek çoq halqlarnın, cümleden, Orta Asiya, Kavkaz artı, acem halqlarının sanatlarında o ya da bu şekilde rastkeline.
Bu örnek hem köçebe qabileler, hem ziraatçı qabileler meyanında keniş tarqalğan olıp, öz tamırlarınen qadimiy sanat elementlerine barıp çıqa.
Buna benzer basamaqlı romb motivlerini ta eneolit devirine ait kiramet eşyalarda körmek mümkün.
Böyle eşyalar Türkmenistan ve Özbekistan territoriyalarında tapılğan ediler.
Oırımnın kilim toqumacılığına bu motivlerni Sudaq civarlarında özlerine duraq qurğan oğuzselcuk qavmları kirsettiler, işte olarnın kilimleri şu soy örneknen ğayet zengin bezetile ediler.
Elementnin temsili yer, ev, qadın ve umumen bereket başlanğıçınen bağlı edi.
Rombnın ortasında noqtaçıqlar (daha doğrusı ufaq dörtkoşelikler) urluq, içlenüv manasını bildire bileler.
Toqumacı qadınlar motivnin semantikasını bilmey, om ancaq örnek işareti sıfatında qabul ete ediler.
Lâkin olar ifadeli renklerni işleterek, örneknin ritmi ve dinamikasını kostere bilgenler.

«Oıbrız» usulınen toqulğan kilimnin atması pamuq basmadan, atqısı ise yün yiplerden yapılğan.
Kompozitsiyası ağlıdır.
Tişli medalyonlar sırası romblar sırasınen çatışa.
Diğer türkiy halqlarmn kilim sanatında yardımcı röl oynağan elementler bu soy kilimlerde esas element sayılalar.
Tişli medalyon — şekilce biraz deniştirilgen sekiz haneli tepsi olıp, o, sanatta eh qadimiy solâr temsil manasını taşıy.
Tepsi fonundaki romb, yuqarıda qayd etkenimiz kibi, bereketlilik ğayesini ifade ete, bunı şekilnin ortasındaki noqta da tasdiqlay.
Örnek semantikasının umumiy emiyeti haqqında aytacaq olsaq, yuqarıda talil ettiğimiz örnek kibi, o da bereketlilik ğayesinen bağlana.
Amma kilim toquyıcılarmn özleri içün bu kompozitsiya tek manzaralı emiyet taşıy.
Kilimnin eki tar tarafında «baqlava» örnekli bordür yolağı keçe.
Toqumacı esas diqqatnı kilimnin renkine ayırğan.
Kilimnin qara fonunda gülgülü ve firüze-kok tepsiçikler hem de beyaz zıhlı romb zıncırçıqları ziyade dülber körüneler.
Romblamın özleri ise bir qaç renkte olıp, kontrast boyunca tekmillengenler.
Kilimnin manzaralılığını elementlernin açıq-aydın ritmi, ifadeliligi tasdiqlaylar.

Ev şaraitinde toqulğan kilim.
Atması pamuq basmadan, atqısı yün yiplerden yapılğan.
Onın kompozitsiyası yuqarıda közettigimiz kilimnin kompozitsiyası kibidir, faqat biraz deniştirilgen — romblar zıncırçığı yerine altıköşeliklerden ibaret zıncırçıq uzana.
Kontrastlı renkler printsipi ise saqlanıp qalğan.

Taarifledegimiz bu kompozitsiyalarnın ekisi de acem, Kavkaz artı, Orta Asiyanın ayvanasravcı qabilelerinde rastkeline.
Oırım sanatında ise olar mında özüne duraq tapqan türlü-türlü qabilelernin qatlamını aks ettireler.

Ev şaraitinde toqulğan kilim.
Atması pamuq basmadan, atqısı yün yiplerden yapılğan.
Kilimnin örneği Sudaq rayonına has bir örnektir.
Kompozitsiyası ağlı.
Onın negizine altıköşelikler ve romblardan ibaret zıncırçıqlar qoyulğan, şekillemin içinde ufaq örneklerler toqulğan.
Balaban altıköşeliklernin qara fonunda ufaq altıköşelikler biçiminde yapılğan mürekkep şekiller qoyulğan ve olardan eğri elementler çıqıp turalar.
Altıköşeliknin ortasında S işareti.
Romblar fonunda — boynuzğa benzer geometrik şekil.
Kilimnin eki tar tarafından bordür yolağı keçe ve onın fonunda sıranen S işaretleri tura.
Toqumacı qadınlar bu işaretke «arslan ağzı» değenler.

Mezkûr örnek pek çoq informatsiya bere.
Onın ayrı elementlerini, kompozitsiyasını turkmenlerdeki yomud kilimlerinin olduqça sadeleştirilgen variantı, dep bilmek mümkün.
Eğri elementleri olğan altıköşelik — yomudlamıh havlı kilimlerde qullandıqları esas medalyondır, rombnın ortasındaki geometrik şekil ise — ayvanasravcı qabilelernin sanatına has klassik element olıp, o boynuzğa benzer şekilnen yekünlengen rombdan ibarettir.
Eğri elementlerge «tırnaq» da değenler, çünki olar turkmen qabilesinin totemi hesaplanğan quşmn tırnaqlarını andıralar.
S işaretinin semantikası aqqan suv ğayesinen bağlı.
Mezkûr kilimnin örneği başta bir etnogenetik ceryanlar noqtaiy nazarından meraqlıdır.
Bu örneknin Qırım toqumacılıq sanatında saqlanıp qalması selcuk qabile birleşmesinin erkânına kirgen turkmen qabilelerinin Oırımda yerleşerek, mahalliy ehalinen qarışıp ketkenlerinden delâlet bere.
Yomud kiliminin örneği Oırımda hep sadeleşkenini, qabile işaretinin qadimiy manası mında yanıcasına telqin etilgenini köz öğüne alacaq olsaq, turkmen kilimlerinin örneklerine ait an aneler Oırımda yavaş-yavaş unutıldı, değen hulâsağa kelmek mümkün.

Bu kilimni toquğan usta esas diqqatnı eşyanın manzaralı olmasına ayırğan.
Oara fondaki örneklernin elementleri seyirci közüne ifadeli grafik işaretler kibi körüneler; kontrastlı renknen qayd olunğan açıq renkli elementler sıdırğı qara fonda ve, aksine, qoyu renkli elementler açıq renkli fonda yerleşerek, örneklerge tamlılıq, ifadelilik çizgilerini bağışlaylar.
Ağlı kompozitsiyanın özü ise sarı konturlı sızıqnen qayd oluna.

«Taraqlı» kilim.
Ev şaraitinde toqulğan.
Atması pamuq basmadan, atqısı yün yiplerden yapılğan.
Bu kilimnin kompozitsiyası artıq başqacadır, çünki o yolaqlarnıh sıralanuvı esasında qurulğan.
Kilim toqumacılığında bu soy kompozitsiya eh arhaik tipteki kompozitsiya sayıla, çünki o, kilim meydanını örneklevnin eh qadimiy variantını aks ettire.
Böyle kompozitsiya palas kibi havsız kilim çeşitlerinde saqlanıp qalğan; kompozitsiyası ağlı medalyon tipinde olğan kilimlerde ise pek siyrek rastkeline.
Kilimnin rapportı yolaqlarnın eki variantından ibarettir.
Kenişçe olğan birinci yolaqta romblar «taraq» elementlerinen sıralanalar, kilimnin merkezinden ise çiftleşik «taraq» elementleri yer alğanlar.
Yuqarıda qayd etkenimiz kibi, qırımtatar milliy temsilleri cümlesinde mezkûr element ğayet büyük emiyetke malik edi, çünki Çingizidlernin tamğası sayıla edi.
Oırımda hanlıq yapqan Geraylar tevabası da Çingizidlerden kelip çıqqan edi.
Kilimnin ekinci, biraz tarca yolağı

«baqlava» örneginen bezetilip, örneksiz qoşma yolaçıqlarnen ozğarıla, yolaçıqlar yalınız kontur sızığınen qayd olunalar.
Örneklernin umumiy temsiliy manası haqqında bir de-bir şey aytmaq küç.
Bes-belli, usta özüncesine emiyetli olıp körüngen örnek motivlerini birleştire qoyğandır.
Umumen alğanda, kilimnin kompozitsiyası muayen geometrik örnek sıfatında qabul oluna.
Toqumacı beş renkten — açıq qırmızı, firüze, erılğan, qırmızı-sarı, qara renklerden faydalanıp, ifadeli neticege irişe bilgen.

Namazlıq.
Ev şaraitinde havsız toquma usulında toqulğan.
Atması pamuq basmadan, atqısı yün yiplerden yapılğan.
Örneklernin esas elementleri «taraq» ve «arslan ağzı»ndan ibarettirler.
Kompozitsiya yolaqlar şekilinde qurulğan.

Namazlıq kilimnin qoyu boz tüslü meydanında «taraq» — «arslan ağzı» — «taraq» elementli ken bir yolag örneksiz, tek kontur sızıqlar ile qayd olunğan diğer eki yolaqnen sıralana.
Örnek elementleri bir renkli olıp, şekilce iri ve tamlar.
Kilimnin esas renkleri — qoyu boz (fon), firüze, qoyu gülgüli renklerdir.
Mezkûr kilimnin kompozitsiyası asılında namazlıqiarğa has olğan kompozitsiyağa hiç de oşamay.
Belli ki, namazlıqlarda mıtlaqa mihrab tasviri olmaq kerek edi.
İşte, şu namazlıq misalinde zan etmek mümkün ki, zamanlar denişmesinen qırımtatarlar namazlıq kompozitsiyalarınıh esas elementlerine qattı riayet etmekten vazgeçip, bir vaqıtlarda şart sayılğan şeylerge endi tap o qadarlıq emiyet bermegenler.
Diniy eşya sayılğan namazlıqlar daha toqulsa da, olarnın örnekleri sezilirli derecede denişken.
Namazlıq kilim adetteki kilim ve palaslardan tek özünin küçük biçiminen farq ete, yani onın biçimi namaz qılayatqan adamnın endamına keliştirilgen.

Namazlıq.
Ev şaraitinde havsız toquma usulında toqulğan.
Atması pamuq basmadan, atqısı yün yiplerden yapılğan.
Örneklernin esas elementini «taraq» teşkil ete.

Kilimnin ortasında yerleşken iri, çiftleşik «taraq» elementleri kilimnin eni boylap uzanğan ken yolaq üzerindeki mihrab siluetini şekillendireler.
Namazlıqnıh eh yuqarı yolağının ortasında yerleşken küçücik qara üçköşelik ise — örneknin eh ifadeli elementidir, çünki bu üçköşelik namaz qılayatqan adamnın maniayı ne yerge tiymek kerekligini kostere.
Böyle printsipten Orta Asiya, Kavkaz artı halqlarınıh kilimcileri de sıq faydalanğanlar.
Aynı vaqıtta üçkoşe şekili şeytan şerrinden qorçalağan nazarlıq manasını da taşığan.
Bu hal — putperestler temsilinin İslâm dinine mensüp eşya vastasınen saqlanıp qalmasına ait meraqlı bir takttır.
Üçköşelik yerleşken yolaqmn yeşil tüste olması da tesadüf değildir, çünki İslâm renki sayılğan yeşil renk eşyanın muqaddesligini bir daha qayd ete.
Mezkûr namazlıq etnografiya noqtaiy nazarından ziyade meraq doğura, çünki ibadet merasimi halq arasında ne derecede saqlanıp qalğanını kostere.
Onın örneği olduqça sade, renkleri de mına saha değil.
Bes-belli, toqumacı o vaqıt qolu astında olğan boyalarnen kifayelengendir.

Şubhesiz, baqıp çıqtığımız numünelernin hepisi nefislik cehetinden bir çeşit değiller, lâkin olar tarihiy, etnografik meraq qozğamaqnen birge qırımtatar kilimciliğinin harakterli çizgilerini açıp köstermek ve olarnı közetmek imkânını bereler.

Böyleliknen, qırımtatar kilimlerinin örneklerinde ayvanasravcı qavmlarmn kilim toquv sanatına has olğan ve Oırımğa oğuz-selcuk qabilelerinin köçüvi neticesinde kirip kelgen örneklernin ğayet sade elementleri ve motivleri saqlanıp qalğanını köremiz.
Kilim örneklerinin bütün elementleri öz şekillerinin arhaikliginen ayırılıp turalar.
Böyle elementler turkmen, Özbek, qırğız, azerbaycan kilimlerinde de pek çoq qullanılğan, çünki bu halqlarnın tarihiy keçmişi de oğuz-selcuk qabilelerinen bağlı olğan edi.
Kilim örneği qatiyen geometrik harakterde olıp, her bir element başlanğıçta temsiliy mana taşıy, lâkin vaqıt keçmesinen bu mananı coyup, sadece örnek işaretine çevirilgen.

Kilimlernin koloriti zengindir, o yedi-sekiz renkten — firüze, açıq qırmızı renklernin türlü-türlü aenklerinden ibarettir.
Böyle renkler an'aneviy qırımtatar toqumacılığına has değiller, çünki milliy toqumacılar asırlar devamında tek tabiiy boyalardan faydalanıp kelgenler.
Tabiiy boyalar ise, bilgenimiz kibi, zeherli tüste olmaylar.
İşte, anilin boyalar işletilgeni neticesinde kolorit qarardan ziyade alah-bulahlı olğan, renkler öz terenligi ve temizliğini coyğanlar.
Elementlernin konturları tek fonğa kontrast tarzda qayd olunalar.
Kompozitsiyalar ekseriyette ağlılar, fonları yoq.
Tar zıhlar pek zayıf örneklengenler.

1990-ncı senelerden itibaren Oırımda kilim toquvnın tehnikiy ve bediiy usullarını tiklev boyunca mahsus programma işlenmekte.
Oırımtatar qadınqızları birliğinin teşebbüsi ve «Kaunterpart Konsortsium» Fondunın (Almaniya) qoltutuvı ile Sudaqta kilim toquv merkezi meydanğa ketirildi.
Başt F.Asanovanın (şimdi Cumhuriyet qırımtatar sanatı muzeyinin hadimi), sonra ise M.
Çurlunın yolbaşçılığı altında alınıp barılğan bu programma 19941995 seneleri amelge keçirilip başlandı.
Novorossiysk şeherinde qırımtatar toquv tezyalarının saqlanıp qalğan yekâne numünesi tapıldı ve Oırımğa ketirildi.
Onın konstruktsiyası esasında daha 45 tezya quruldı.
Böyleliknen, Oırımda kilim istihsalim canlandırmaq içün şaraitler yaratıldı.
Bugünde-bugün an'aneviy qırımtatar kilimleri ğayet büyük diqqatnen tedqiq etileler, bu sahağa çetel paraları celp oluna, yiplerni tabiiy boyalarnen boyalavmn Ukrainada daha körülmegen tehnologiyası ise Oırım kilimlerini tış memleketlerdeki meşhur kilim merkezlerinin mahsulatınen bir sırağa qoya.

Şimdilikte kilim toquvnen Oırımnın bir çoq rayonlarında oğraşıla.
1994 senesi M.Çurlu yolbaşçılığında şarqiy Oırım rayonlarına teşkil etilgen mahsus ekspeditsiya bu soy esnafnın ğayrıdan tikleneyatqanını tasdiqlayıcı zengin material topladı.

Aqşeih rayonında yaşağan Niyara Reşatovanın kilimleri (1997) de albomdan yer aldılar.
Reşatova çeşit yiplerni — anilin boyalarnen boyalanğan yün, sintetik, pamuq yiplerni qullana.
Onın sade geometrik şekiller esasında qurulğan kompozitsiyalarını közden keçirir ekensin, ustanın bu esnadaki hayal küçü sınırsızdır, dep belleysin.
An'aneviy «taraq» motivi, eğri sızıqlar, çiftli üçköşeliklernen örneklengen yolaqlar ritmik surette tekrarlama rapportnı teşkil eteler.
Örneklernin sadeliği ve olarnın ifade küçü hatta kolemce büyük olmağan kilimlerge bile monumentallik bağışlaylar.
Kilimlernin koloritinde açıq, sarışın-qızıl renkler üstün tura, olarğa bazıda beyaz, qaverenki, portaqal, qoyu yeşil tüsler qatıla.

Kene de şu Aqşeih rayonında yaşağan Gülnara Abduveliyeva ve Sündüs Batırovamfi kilimlerinde (1997, 1998) an'aneviy örnek motivlerinden, renklernin kontrastlı birikmelerinden faydalanılğanı halda, eşyalar kompozitsion çezimnin özgünliginen ayırılıp turalar.
G. Abduveliyeva toquğan namazlıqta an'aneviy mihrab tasvirinen beraber keniş zıhlama da mevcut.
Mihrabnın qara fonunda basamaqlı romb, altıköşeli medalyonlar, altı yapraqlı çeçek tepsileri sıralanğanlar.
S. Batırovanın eli astından çıqqan kilimnin örnekleri ise tırnaqpiçim elementleri olğan medalyonlarğa esaslanğanlar ve bu örnekler mücerret element sıfatında qabul olunalar.

Ekspeditsiya azalan Bağçasaray rayonında yaşağan usta Vasfiye Zeytullayevanın kilimlerini (1997) de qayd ettiler.
O da öz kilimlerinin standart kompozitsiyalarını (sıra-sıra yerleşken medalyonlâr) an'aneviy motivlernen — basamaqlı ve tişli romblarnen, S şekilindeki küçük medalyonlarnen, «taraq» elementlerinen bezete.

Alime Çauş (Kezlev şeheri) ve Sabryie Eyüpova (Saq rayonı) kibi ustalarnın namazlıqları qırımtatar kilim toqumacılığına teren singen kompozitsiyalarğa malikler, lâkin her sefer çeşit-çeşit örnek motivlerinden ve renk birikmelerinden faydalanılğanı sayesinde tekrarlanmaz variantlar doğa.

Oırımtatarlarda an'aneviy töşeme kilimler toqumacılığınen bir sırada küçük kolemli eşyalar — yastıq, qoltuqlıq örtüsi kibi toqumalar keniş yayılğan edi.

Zemaneviy qırımtatar kilimlerinin talili şunı kostere ki, şimdiki ustalar umumen alğanda keçmişnin an anelerine ve yenişlerine belseneler.
Örneklevde geometrik şekillerden, tamğalardan, semaiy ve astral işaretlerden faydalanalar.
Koloritte ise keskin, alah-bulahlı tüslerden vazgeçip, eski ustalarnın yımşaq, pastel renklerine yaqınlaşmağa tırışalar.
Zemaneviy kilim toqumacılığına mensüp en yahşi numüneler an'anelerge sadıqlıqnı ve aynı vaqıtta ustanın kendi icadiy dünyabaqışını nümayiş eteler.

Oırımtatarlarmh bir çoq professional ressamları kilimler içün örnek eskizleri yaratıp başladılar.
1996 senesi küzde Aqmescitte qırımtatar kilimlerinin birinci sergisi olıp keçti.
Sergide nümayiş etilgen kilimlernih pek çoqu Mamut Çurlunın eskizleri esasında toqulğan ediler.
Bu kilimler qırımtatar toqumacılığında an'aneviy olğan, lâkin ressam tarafından qayta işlenilip,

yanıcasına telqin etilgen örneklemen bezetilgen ediler.
Olarnin koloriti nazik tüslernin — sarı, sarıca-beyaz, açıq yeşil, boz, gülgülü, açıq qırmızı renklernin birikmesine esaslanğandır.

Mamut Çurlu qırımtatar kilim toqumacılığını ögrenüv işinen endi çoqtan berli, maqsadkârlıq ile oğraşmaqta.
O, Özbekistan rayonlarında işlep çıqarılğan qırımtatar kilimleri haqqında material toplavğa, bu kilimlerni ögrenüvge hem de Orta Asiya halq manzaralı-ameliy sanatını tedqiq etüvge pek çoq küç sarf etti.
1983 senesi Baku şeherinde ötkerilgen Halqara simpoziumda «Ferğana vadiysinin bugünki havlı kilimleri» mevzusında maruza yaptı.
1987 senesi Andijan oblastınm Palvantaş qasabasında qırımtatar kilimleri toqulğanını açıqladı, aynı şu yılı kilim toqumacılığı boyunca Leningrad şeherinde ötkerilgen Halqara simpoziumda «Türkmenistan, Özbekistan ve Oırğızıstanda toqulğan zemaneviy halq kilimlerinin bazı bir hususiyetleri haqqında» maruza yaptı.
1988 senesi qırımtatar kilimleri hususında material toplamaq içün Palvantaş qasabasına, Marğılan, Kirgili (Özbekistan) şeherlerine ekspeditsiya teşkilâtlandırdı.

Onın tedqiqatçılıq faaliyeti Oırımda da devam ete.
1994 senesi M.Çurlu Oırımtatar milliy galereyasının teşkilâtlandırğan ekspeditsiyasına yolbaşçılıq yapıp, qırımtatar kilimleri numünelerini araştırıp taptı.
1995 senesi «Qırımtatar kilimleri» adlı tedqiqiy kitap yazdı.
Bundan ğayrı, o qırımtatar toquma eşyalarının unikal kollektsiyasını topladı ve bu kollektsiya Moskvada, Kiyevde, Aqmescitte, Kefede defalarca nümayiş etilip, seyircilerde büyük meraq doğurdı.
1990-ncı senelernin sonlarında «Kaunterpart Konsortsium» Fondunın malieviy qoltutuvında başlanğan qırımtatar kilim toqumacılığını yariıdan canlandıruv programmasına qatıldı.
1996 senesinden berli «Oırımtatar kilim toqumacılığını yanıdan canlandıruv» leyhasına yolbaşçılıq yapmaqta.

Ûırımtatar toquma eşyalarının örneklerini tedqiq etüv ceryanmda balalar içün «ûırımtatar örneklerine esaslanğan manzaralı resimler ve applikatsiyalar» (1995) adlı qullanma yazdı, kilim ustalarımız içün tehnikiy qalıplar sistemasını işlep çıqtı.
Böyle qullanmanın emiyeti pek büyüktir, çünki bu vaqıtqa qadar oquyıcı ve seyircini qırımtatar halq manzaralı-ameliy sanatının yenişlerinen tanış ete bilecek bir de-bir kitap yahut albom neşir etilmegen edi.
Oullanmanın en değerli yeri şunda ki, ondaki material amelde qullanuvğa qararlaştırılğandır, bundan ğayrı, kitap balaçıqlarnı asriy tamırlarğa malik olğan qırımtatar medeniyetinin başlanğıçlarınen tanış ete.
Cedvellernin materialları, balalarnen amelde çalışuvnıri neticeleri çoqtan-çoq muvaqqat ya da daimiy sergilernin eksponatlarına çevirile bileler, olar ise, öz nevbetinde, bir vaqıtlarda her bir qırımtatar adamını doğğan kününden itibaren qavrap alğan, lâkin sonki yüz yıl içinde deyerlik ğayıp etilgen vizual muhitni (her bir qırımtatar evi toquma ve işleme numünelerinen bezetilgen edi) tiklemek imkânını berirler.
Oullanmağa kirgen örnekler balalar ile iş körgen bir çoq tasviriy sanat, toquma ve işleme tögerekleri içün qıymetli material olaraq hizmet eterler, aynı vaqıtta olardan urba yaraştıruvda, interyerni halq üslübinen ziynetlevde hem de sahna bezetüv sanatında, balalar ve üykenlerge qararlaştırılğan kitap ve mecmualarda faydalanmaq mümkün.

Oullanma eki qısımdan ibarettir.
Onın birinci qısımını Mamut Çurlunın kiriş maqalesinden ve Tatyana Sarkedonovamh usuliy tevsiyelerinden ibaret risale teşkil ete.
Kiriş maqalesinde tarihiy, etnografik malûmatlar ve bediiy-usuliy tevsiyeler berile.
Mamut Çurlu örnek elementlerinin öyle sistemini teklif ete ki, her kim bu örnekler vastasınen yanı bir örnek yarata bile.
Mezkûr sistem qırımtatarlarnıh örnek sanatında hüküm sürüp kelgen printsiplerni aks ettire.
Risalenin esas mundericesini balalar bağçalarının hadimlerine qararlaştırılğan usuliy tevsiyeler teşkil eteler.
Olarnı Aqmescit şeherindeki Ocalarnın ihtisasını yükseltüv institutının tecribeli usulşınası T.
Sarkedonova tizgen.
Oullanmanın ekinci qısımı ise 42 sahifeden ibaret olıp, bu sahifelerde qırımtatar işlemeleri ve kilimlerinin renkli yahut beyaz-qara cedvelleri tasvirlengendir.

Bu cedvellerde Mamut Çurlunın altı yıllıq emeği mucessemleşkendir.
M. Çurlu bu altı yıl içinde büyük zorluqlarnen olsa da, defalarca ekspeditsiyalar teşkilâtlandırıp, izçenlik ile material topladı, elde ettiği onlarnen kilim numünelerini fotoğa çekti, Moskva, Sankt-Peterburg, Berlin, Yalta, Bağçasaray muzeylerinde, Oırımdaki hususiy kollektsiyalarda, Türkiyedeki qırımtatar diasporasında saqlanğan yüzlernen işlemelernin örneklerini kâğıtqa keçirdi, bu mevzuda daha cenkten evel dere olunğan maqalelerni tapıp çıqardı.
Belli ki, daha 1990-ncı senelernin başlarında oquyıcılarnın keniş kütlesi böyle maqalelernen tanış olmaq imkânından mahrum edi.
Taşkentteki P.Benkov adına ressamlıq oquv yurtum bitirgen, ihtisaslığı boyunca grafikacı sayılğan Arzı Useinova (Patel) (1975 senesi doğdı) an'aneviy toqumacılıq sahasında çalışa.
Belli ressamlar A.Useinov ve Z.Trasinovanın qızı olğan Arzı qırımtatar örneklerinin motivleri esasında toqulğan kilimler ve namazlıqlar seriyasının müellifidir.

Zemaneviy manzaralı-ameliy sanat çeşitleri arasında toqumacılıqnıh qırımtatarlarğa has olmağan türleri — gobelen ve makrame sanatı da inkişaf ettiler.

Mamut Çurlu haqiqiy gobelen ustası sayıla.
Bediiy toqumacılıqnen Çurlu 1970-nci senelerde oğraşıp başladı.
Onın «Yıl mevsimleri», «Suvnın doğuvı», kibi gobelen türkümleri Oadamcay sürme kombinatının profilaktoriyi içün yaratıldılar (1982).
«Çarh — barlıqnın dönümi» adını alğan kolemli toquma plastikası Taşkentteki Gençlik evinin korüşüvler odasını yaraştıra (1987), «Seyyaremizni qorçalayıq» adlı gobelen triptihi de (1987) şu yerde buluna.

M.Çurlunın gobelen toquvğa ait icadı daimiy araştıruvlarnen ve materialnın, tehnikanın, mevzunın, kolemnin denişip turmasınen ayırılıp tura.
Onın ilk eserleri an'aneviy tegiz toquma usulında yapılğanı halda («Bahar», 1979), vaqıt keçmesinen icatçı şekil ve mundericeni deniştirerek, kolemli toquma kompozitsiyaları yarata («Nar», «Ferğana natürmortı», 1987).
Çurlu özbekistanlı gobelen ustalarından birinci olıp «çiy» değen materialm qullandı (çiy — qırğız halq sanatında an'aneviy material sayılğan qamışnıh bir çeşitidir), çiyden «temsiliy-allegorik mevzularda ifadeli nefis eserler yarattı, bunda bazıda içtimaiy motivlerden faydalandı» (193. 118-nci sahife).
Çiyden eşya toquv tehnologiyasına icadiy yanaşaraq, qamış yerine qınap yiplernen sarılğan ince tayaçıqlarnı işletti.
Böyleliknen, «Çaydiş» (1986) kibi ve diğer kompozitsiyalardan ibaret tezya eserleri seriyası peyda oldı.
icatçı bu usulnen bir çoq süjetli eserler yarattı ki, olar açıq-aydın manzaralı-ameliy tüs taşıylar.

Çurlu material sıfatında qınaptan da sıq faydalana, ondan büyük kolemli dülber kompozitsiyalar, hem de kündelik turmuşta qullanmaq mümkün olğan eşyalar — örme qutuçıqlar, vazalar yarata.
Materialnen tecribeler ötkergeni, yani culhirs (uzun havlı Özbek kilimleri) usulını çiyden toquv usulınen biriktirgeni sayesinde ümüt etilmegen bediiy-plastik ve obrazlı-emotsional neticelerge irişti.
1980 senesi Taşkentte olıp keçken Bütünittifaq sergide nümayiş etilgen «Alanlıq» kompozitsiyası, işte, şöyle qarışıq usulnen yaratılğandır.
M. Çurlunın bir sıra eserleri (meselâ, «Yaz», «Belbağ», «Nazarlıq», «Turna») «halq işlemelerinen, süzanelernin zengin ve toq renkler gammasınen, olardaki örneklernin debdebesi, muhteşemliginen açıq-açıqtan bağlı olğanını körmek mümkün».(193. 120-nci sahife).

Sanatşınas A.Hakimov semetdeşimiznin Özbekistandaki icadına qıymet keserek, böyle yazğan edi: «Özbekistannın gobelen icadiyatı umumiy durğunlıqqa oğrağan bir zamanda Mamut Çurlunın icadı en hareketçen ve istiqballi körüne».
(193. 121-nci sahife).
M. Çurlu Oırımğa koçken son kilim eserlerinen bir sırada işleme, applikatsiya usullarında da örnekli kompozitsiyalar yarata, hem olarnı örneknifi tınıqlığı, renk birikmelerinin yanğıravuq kontrastı ayırıp turalar («Üç quş», 1999; «Dualar — alsuv», 1999).

M.Çurlunın klassik tehnologiyalar ve an'aneviy olmağan materiallar sahasındaki keşfiyatlarını şegirti Vyaçeslav Useinov devam ettire.
Vyaçeslavnın eserlerini eki gruppağa bölmek mümkün.
Birinci gruppağa an'aneviy tegiz toquma tehnikasında yapılğan gobelenler, ekinci gruppağa ise çiyden toquvnın biraz deniştirilgen tehnologiyası esasında toqulğan kolemli kompozitsiyalar kireler.
Useinovmn gobelenleri — abstraktlı ya da şekilli kompozitsiyalardır, olarnin her birini özüne has felsefiy süita, dep bilmek mümkün.
Olarnı tek renk mizacı değil, mevzunın terenligi de ayırıp turalar.
«Reanzü bağçasındaki on beşinci taşnın kesmesi» adlı eser (1995) seyircige medidativ ruh bağışlay, «İşaretnin identitikatsiyası» (1998) adlı gobelenni közetken adam ise özüni guya labirint içinde adaşqan kibi his ete.

Vyaçeslav özünin diğer toquma kompozitsiyalarında çeşit türlü materiallardan — yipek, yün, sintetik yiplerden, borularğa sarıla turğan cuttan, çiyden, hatta demir oturğıçmn negizinden faydalana («lşıq ve kölge partiturası», 1996; «Qonayatqan küneşnin kertmeleri», 1995; «işaretler imperiyası», 1992; «Kolemli kompozitsiya», 1997).
Bu eserler seyirci diqqatını öz şekillerinin adden tışlığınen, renklernin çeşitliliginen celp eteler, olardaki her bir renk diğer renknen kontrastta buluna.
Useinovmn kimersi toquma kompozitsiyaları «kurok» usulınen yapılğanlar — «Camnen örtülgen peyzaj» (1998), «Bu ne olsa da» (1999).

### 3.5. Kiramet sanatı

Oırımtatar halqının taqdiri Vatanından quvulıp, öz toprağında yaşamaq ve icat etmek imkânından mahrum olğan halqlarnın taqdiri kibi oldı.
Oırımtatarlar sürgün etilgen son halqnın asırlar devamında yaratılğan maddiy ve maneviy-bediiy değerlikleri ğayıp oldı, eski esnaf an aneleri ve alışqanlıqları üzüldi.
Oırımtatar kiramet sanatı bediiy maden sanatının iriştigi yüksekliklerge koterilip olamadı, lâkin kiramet eşyaları kündelik turmuşta keniş qullanıla, koy hocalığının bazı bir sahalarında ğayet zarur mal sayıla ediler.

Hal-azırda biz keçmişteki qırımtatar kiramet sanatına yalınız muzey ve hususiy kollektsiyalarda saqlanıp qalğan numünelerge baqıp qıymet kese bilemiz, mevzunı professional cehetten aydınlatmaq içün ise arheologik tedqiqatlarnın neticelerine müracaat etmeğe mecburmız.

Kiramet ta qadimiy devirlerde Oırım yarımadasında yaşağan adamlarnın ömürinde büyük röl oynağan edi.
Başlanğıçta utilitar saha sıfatında peyda olğan kiramet yavaş-yavaş estetik emiyetke de malik oldı.
Savut-saba zengin evlernin interyerlerini yaraştırıp başladı; örnekli kiramet, cümleden, soba çiniysi mimarcılıqnın sadece ifade vastasından monumental sanat seviyesine qadar koterildi.

1926 senesi Kefe ve Aluşta arasındaki yalıboyunda yerleşken qadimiy qırımtatar köylerinde N.
S. Barsamovnın yolbaşçılığında keniş arheologik araştırmalar ötkerilgen edi.
Neticede bir çoq yerlerde (Oapsıhorda) VII—IX asırlarğa ait kiramet sobaları tapıldı.
A. Yakobson Çoban-Qulle civarlarında VIII—IX asırlarğa ait yigirmiden ziyade kiramet sobası, 1957 senesi ise Qanaq deresinde (Üsküt koyu) daa eki soba taptı.
1961-1962 seneleri devamında SSSR İlimler akademiyası Arheologiya institutının A.
M. Fronculo yolbaşçılığındaki Oırım ekspeditsiyası kene de Qanaq deresinde üç kiramet sobası tapqan edi.
Kiramet sobaları bayır eteklerinde, özen yalılarında qurulğan ve bunda şu yerdeki yahşi keyfiyetli balçıqnın qalın qatlamları hesapqa alınğan.

Çoban-Oullede tapılğan sobanın misalinde Oırım çölmek sobalarının tışqı korünüşini ve konstruktsiyasını tiklemek mümkün.
Sobanın bir ocağı bar, kenligi 1,15 metr, uzunlığını bilmeknin çaresi olmağan.
Ocaqmn astında ğarp divarı yanında 2 metrlik kerilme belgilene, o cenüp divarı tarafında 0,80 metrlik yükseklikte saqlamp qalğan.
Ocaqnın sıcağı kenar kanalları boylap eşyalarnı pişirgen ocaqqa koterilgen.
1 metr uzunlığında saqlanıp qalğan kanal ocaqnın polından 0,40 metr yükseklikte başlana ve 40 dereceli meyilde töpege koterile.
Kanalnın kenligi (0,30-0,35 m) ğarp tarafta tarlaşa (0,20 m).
Soba ham toladan (0,50-0,20 m, qalınlığı 12-15 santimetr) qurulğan.
Ocaq temizlengende kül obası içinden VIII—IX asırğa ait tübleri tögerek, çetleri tegiz amforalamın parçaları tapıldı.
Çuqurnın içinde 100-den ziyade amfora bar edi.

Şu çuqurdan tapılğan başqa numüneler arasında erte orta asırlarğa ait bir qaç parçanı qayd etmek mümkün.
Bular — ev damının tüz yanlarını ve çatı töpesini örtmek içün kiramet parçaları, büyük ve küçük pifoslarnın tac, ayaq qısımlarıdır.
Bundan ğayrı, boğazı ve sapları qırılmay qalğan qol matarasının bir parçası tapıldı, onın kenarları qırmızı kemerçikler ya da girlândlarnen süslendirilgen.
Büyük gügümnin tacı ve parmaq basılğan tegiz sapının parçaları qızıl balçıqtan yasalğan tüz tübli savutlarnın aşağı qısımları bulundı.(229.137-nci sahife).
Yakobson yazğanı kibi, Çoban-Oulle kibi esnaf merkezlerinde işlep çıqarılğan amforalar tek yalıboyu köylerine değil de, Oırımdan tışqa da alınıp ketile ve qırımtatarlarğa soydaş olğan türkiy qabileler arasında tarqatıla ediler.(L.Yakobson.Srednevekovıye gonçarmye peçi v rayone Sudaka.KSİİMK, vıp.60, 1955, 128-nci sahife).

Qanaq deresindeki çölmek sobasının qazılmalarında elde etilgen süslü kiramet, Oırım çölmekçilerinin mahsulatı Cenübiy-Şarqiy Avropanın çeşit rayonlarına (Don ve Şimaliy Kavkaz) alıp ketilgeni hususında fikir yürsetmek imkânını bere, çünki andaki qazılmalarda da böyle kiramet tapılğan edi.(229.141-nci sahife).
VIII—IX asırlarda bardaqlarnın ğayet keniş surette işlep çıqarılması Cenübiy-Şarqiy Oırımda yüzümcilik ve şarapçılıq sahalarının gürdeli inkişafına bağlana.
Bes-belli, antik devirde olğanı kibi, bu zamanda da amforalar ekseriyette şarap savutı olaraq qullanılğan ve bu sıfatta da içindeki şarapnen beraber deniz ve özen yolları boylap tarqatılğan.

XIV-XV asırlarda yarımadada mahalliy savutlar istihsali inkişaf ete.
Onın Vizantiya an'anelerine meyilliginen bir sırada Şarq örneklev sanatına yaqınlığı da sezilip tura.

O devirde Oırımmh kiramet istihsali merkezlerinden biri olaraq Aluston (şimdiki Aluşta) tanılğan edi.
1992 senesi bu yerdeki Orta-Oullede alınıp barılğan qazuv işleri neticesinde pek çoq miqdarda kiramet parçaları tapıldı.
Olarnın arasında eki saân elde etildi.
Bu saânler — yüksek bediiylik numüneleridir, olarnın ğayet mürekkep ve nazik örneklerini qayd etmeli.
Umumen alğanda, bu eşyalar muhteşem olıp, qızıl balçıqtan yasalğanlar.
Alqa şekilli tübleri beyaz angob üzre polihromlı suvlamanen işlengen.
Tapılğan parçalarnın koloritinde sarı, qaverenki tüsler üstünlik eteler.
Sonundan bu tüsler qırımtatar kirametine has renklerge çevirilecekler.

Aluston qazılmalarında tapılğan kiramet numüneleri arasında quş ve ayvanlar tasvirlengen eşyalar sıq rastkelineler.(223. 7-nci sahife).
Quş resimleri olğan böyle örneklerni İznik (evelki Nikeya, Türkiye) kirametinde de rastketirmek mümkün.
Bu erte osmanlı kirameti «Milet eşyaları» adınen bellidir.
(F. Zare. Keramika islamskih vremyön iz Mileta. İslamskiy Milet. Berlin, 1935, t. 3. 69-ncı sahife).
Bu eşyalardaki quşlar uçqan halda, yahut yüvada oturğan, yüzüm yapraqları arasında, bir-birine qarşı oturğan halda tasvirlengenler.
işbu üslüp XIII ve XIV asırlarga ait Vizantiya kirametinde tasvirlengen quş şekillerinden büs-bütün, şu cümleden, renk cehetinden de farq ete.(D.Talbot Rays.Vizantiyskaya keramika.Oksford, 1930, 88-nci sahife).
Söz kelimi, Cumhuriyet qırımtatar sanatı muzeyinin ekspeditsiyası Dobrucadan ketirgen XVI11—XIX asır işlemelerinde de quşlar tasvirine çoq rastkeline.
Quş tasvirleri qırımtatar torevtikasında da rastkele (Oırımtatar sanatı muzeyinin fondlarında üstlerinde quş ve balıqlarnın siluetleri oyulğan gügümler saqlanmaqta).

Tavus — hem Vizantiyada, hem Yaqın Şarqta baqiylik ve canlanuv temsili sayılıp, orta asır sanatının eh sevimli personajı edi.
Tavus tasvirlengen Sarı-Kermen sinileri bediiy kirametnih tar lokal gruppasını teşkil eteler.
Sinilemin hepisinde tavuslar solğa çevirilgenler, olarnın kevdeleri ince ve qısqa.
Qursaqları qabarğan, kekilli başları qısıq boyunları üstünde, aşağıdaki qanatları ğayet şekillengen (ekseriyet yolaq ya da örmelernen süslengen); yuqarıdaki qanatları, borsuq quyruğı kibi, uçları quvurılğan, şeritlernen süslengen.
Ouşnın her yeri de qaverenki, de yeşil renklemen süslengen.(237.135-nci sahife).

Şum da qayd etmek kerek ki, 1984-1994 seneleri Aluston qalesi territoriyasında tapılğan kiramet istihsali qalımtılarımfi tedqiqat neticeleri aşağıdakilerni faraz etmeğe esas bere.
Şehernin şimaliy gısımında XIV asımın ekinci yarısında, ekseriyet açıq şekilde savutlar çıqarılğan, «sgraffito» örnekli suvlamalı kiramet istihsali boyunca ustahane olqan.
Bes-belli, anda bir usta çalışqan, ihtimal, bir qaç şegirti ya da yardımcısı olğandır.
Bu adam, zanımızca, evel bu şeherde kimse meşğül olmağan suvlamalı kiramet istihsalim yoluna qoymaq maqsadınen başqa yerden kelgen usta olğandır.
O, kiramet istihsalinin an'anelerinen yaqından tanış olıp, böyle istihsal merkezlerinin birinden çıqqandır.
Ustanın mahsulatını qomşu qalelernin ehalisi de satın alğan, Demirci ve Ay-Todor qazılmaları bunın delili ola bileler.

Suvlamalı bediiy kiramet istihsali şeher esnafları cümlesine kire.
Böyle istihsalnın peyda olmasının özü XIV asırnın ekinci yarısında Alustonnm merkez şeher olaraq inkişaf etkenini qayd etmekte.

Orta asırlarda Oırımnıh kiramet istihsali boyunca merkezlerinden biri — Kefe şeheri edi.
Kefe ve Eski Oırımnıh özünde işlep çıqarılğan suvlamalı kiramet mahsulatı evelleri de olğan teren çanaq ya da pialalardan ibaret edi.
Olar esas resimni teşkil etici qalın sızıqlarnen süslengenler; örnekni toldurıcı ince sızıqlar ise olarğa kontrastlıq bereler.
Olarğa ait çizgilerden daha biri — ötkür polihrom (yeşil,qaverenki, sarı) tüslerdir.
Mahsulatnı ucuzlatmaq maqsadınen ekseriyet eşyalarnı süslemey — monohrom qaldıra ediler.
Bunınnen birlikte, oyuq zemin keniş işletilip başlana.
O, çanaq ya da sininin içindeki tegizlikte qoşma.
sıcaq qaverenki aenk yaratmaqnen bir sırada (sini sırı, zemin terenletilgende angob alınıp taşlanğan son, bivasta kiramet üstüne töküle), ekseriyet, örneklengen resimlerde de qabarıqlıq yarata edi.
XIV ve XV asırlarğa ait Solhat ve Kefe kırameti, işte, böyledir.
Söz sırası, o, Romaniya ve Bulğaristanda — qırımlılırga soydaş türkiy qabileler yaşağan Ğarbiy Oaradehiz boyunın bediiy kirametine pek yaqındır.(ŞternE.R. Feodosiya i yeyö keramika.Odessa, 1906).

1980 senesi Kefenin şimaliy-ğarp civarlarında — Baybuğa özeni yalılarında Altın Ordu devirine ait şehernin bir qısımı qazılğan edi.
Tedqiq etilgen abidenin kiramet materialı bir qaç çeşitke bolüne: yemek pişirilgen ve aş qoyulğan suvlamasız kiramet, qızıl balçıq kirameti, tınıq sırlı kiramet, şamdan ve qandiller.
Oazuv neticesinde cemi 8 bütün savut ve qızıl balçıqlı, suvlamalı savutlarnın 72 parçası tapıldı.
Bundan da ğayrı, «A» malikanesinin ğarbiy binasındaki kiramet materialında yeşil sırlı, açıq renkli balçıq savutının parçası; şeherçiknin koterilgen materialında ise qızıl balçıq savutının qandil örnekli küçük parçası tapıldı.(239.9-ncı sahife).

Oızıl balçıqlı suvlamalı savutlar bir qaç şekilden ibarettir: angob üstünden tınıq sırnen qaplanğan, qalın ve ince sızıqlarnen sgraffito örnekli sini ve çanaqlar, pialalar; şamdan ve çıraqlar, qazılmalarda tapılğan kirametnih arasında suvlamalı gügümlernin boğaz parçaları da bar edi.
Olarnin quluplarının yuqarı qısımı yüksek boğazlarının ortasına pekitilgen.
Olar angob üstünden suvarılıp, boğazları oyma sızıqlarnen yaraştırılğan.
Bu savutlar, Azaq (Azav) şeherinde yasalğan bir quluplı gügümler tipine yaqın.
(Perevozçikov, Klassifikatsiya arheologiçeskih materialov zolotoordınskogo vremeni po materialam raskopok i sborov 1960-1990-h godov, Azov, 1996).
Sarmalpiçim burumlar ve doğru sızıqlarnen süslengen yeşil sırlı monohrom çanaqnın tapılğan tübü büyük meraq doğura (ancaq bir parçası saqlanğan).
Bu motiv Azavmn monohrom çanaqlarının süslenüvinde işletile.
(Romançuk, Perevozçikov, ris.8-30, 9-28, 10-29-ncı sahifeler.Glazurovannaya keramika iz Azova, ADSV — Sverdlovsk, 1990).
Böyle şekildeki çanaqlar qızıl balçıqlı suvlamalı savutlarnın keniş tarqalğan tipidir, olar Azavmn Altın Ordu devirine ait qatlamlarında rastkeleler.(240.32-nci sahife).
Böyle çanaqlar yerli istihsalnın kirametinde, şu cümleden, Kefe kirametlerinde keniş taqdim etilgen.
Olar sırlamalı sgraffito örneği ile ekseriyette polihrom olalar.(242.11-nci sahife).

Sırlama astında örneği olğan çanaqnıh parçası da ğayet meraqlıdır, onın suvlaması tınıq, yeşildir.
Saqlanıp qalğan kenarının örneği beyaz angob ile yapılğan, bir tarafqa yönelip, azaçıq egrilgen «tamçı»larnıh eki sırasından ibarettir.
Qoyu qarışmanen işlengen angob süslemesi tek örnekni değil de, savutnın üstüni de qabarıq etip kostere.

Egrilgen tamçılar şekilindeki örnekler Kaşino çanaq ve sinilerinin süslenüvinde de keniş qullanılğan.
Olarnın üstündeki resimlernin bu elementleri de azaçıq qabarıqtır.
Oırımğa Kaşino savutları XIII asırnın sonundan XIV asımın sonuna qadar, Volgaboyu şeherleri ve Orta Asiya merkezleri ile sıqı alâqalar devirinde, şu cümleden, Saray ve Horezmden kelmesi mümkün edi.(Babina E.Kaşinnaya keramika iz Kaffı.MAİET — Simferopol, 1991).
Oasabada tapılğan açıq şekildeki savutlarnın arasında sgraffito örnekli ve monohrom sini ve çanaqlardan ğayrı, tübü yüksek ya da alçaq, çetleri açıq, ince, doğru ya da azaçıq qayırılğan taçlı, piala şekilindeki çanaqlar ayırılıp turalar.
Olar angob üstünde sarı, yeşil sırnen qaplanğan; angobsız tegizlik sarı sırnen boyalanğan, angob tegizligi sırlanğandır.

Böyle örnekli ve şekilli savutlar Oırımnın bir sıra yadikârlıqlarında, Altın Ordu devirine ait Azav materiallarında, Volgaboyu şeherlerindeki XIV ve XV asımın birinci yarısına ait qatlamlarda tapıldı.

Baybuğa yalılarındaki (Kefe) qasabanıh kiramet materiallarımh talili onı Oırımnın ögrenilgen ve neşir etilgen abideleri arasında unikal, dep saymağa esas bere.
Bütün kiramet kompleksi Altın Ordu devirine ait Azav istihsalında öz analogiyalarını tapa, bu ise umumen kompleksnin XIV asımın ekinci yarısı ve sonuna aittir, dep qayd etmek içün esas bere.
Süslernin bazı farqları, esasen suvlamalı kirametnin sgraffitosının Azav ve Volgaboyu analoglarından farqı ve, aksine, örneklernin Oırım merkezleri, hususan Kefe örneklerine yaqınlığı, olarnın yerli, qırımlı olğanını tasdiqlay.
Aybabinanın fikirince, qasabağa pek yaqın yerleşken Solhat (Eski Oırım) — böyle istihsal merkezi edi.(Aybabina E.A. Keramika iz raskopok zolotoordınskogo poseleniya bliz Feodosii.) «Istoriçeskie svâzi Priçernomorya i Sredizemnomorya X—XVIII w.Po materialam polivnoy keramiki», Simferopol, 1988).

Oırımda yapılğan kiramet eşyalarını Azav qazılmalarının materiallarında da rastketirmek mümkün.
Suvlamalı kiramet importında Azavmn payı qararnen 50-60 fayıznı teşkil ete edi.
Qırım eşyaları Oırımmh cenübiy-şarq şeherlerinin (Sudaq, Solhat, Kafa) mahsulatınen taqdim etilgen.
Şekillenecek qarışmalar ğayet yımşaqtır, olarda qum deyerlik yoq, tek tabiiy irikireç mevcut.
Eşyalar bir tegiz pişiririlgen, boz-qaverenki tüsteler.
Assortimenti ğayet çeşit: çanaq, sini, gügüm, qalıplama örnekli gügümler, ilmekli saplı badiesıfat savutlar ve saireler.(i.V. Belinskiy, A.N. Maslovskiy, İmportnaya polivnaya keramika Azaka XIV v.( 244 — (tezisı).

1664 senesi Balıqlavağa ziyaret yapqan orta asır entsiklopedisti E.Çelebinin yazğanlarına köre, XVII asırnın ortalarında Oadıkoyde (Balıqlava) yaşağan ehalinin bütüni tatarlar (türkiy tilli) eken.
1992-1997 seneleri Qadıkoynin territoriyasında ötkerilgen arheologik tedqiqatlarmn neticesinde suvlamalı kiramet parçaları tapıldı.
Bular — suvlamalı çanaq, sini, gügüm ve qumanlardır.
Eşyalar monohromlı, sarı, qaverenki, yeşil renklernin çeşit aenklerinden ibaret suvlamanen işlenilip, kimersi soyları marganets ekşiliği qoşulğanı neticesinde biraz çubarlanğanlar.
Mezkûr territoriyanın orta asırlarğa ait inşaatlarındaki hocalıq çuqurları kompleksleri XIV ve XVIII asırnın birinci çerigine ait materiallar ile taqdim olunğanlar.
Tapılğan brak kiramet parçaları, sacayaqlar (olardan suvlamalı savutlarnı pişirgende faydalana ediler), cam kibi qoyu-yeşil tüste şlak parçaları kiramet yerli istihsalğa ait olğanını tasdiqlaylar.
XIX asırnın sonunda ve XX asımın başında Balıqlavanın kiramet istihsali Balıqlava buhtasının yuqarısında mucessemleşken edi.
(А.V. ivanov, O.Ya.Savelya, A.A. Filippenko, Kompleks polivnoy keramiki srednevekovogo Kadıkoya.233 — tezisı, 1 —8; 112-nci sahifeler).

Oırımtatar kiramet sanatı qomşu memleketler çölmekçilik istihsalinin qazançlarını qabul eterek, yat medeniyetler tesirini sezerek, yerli kolorit, an'ane ve şahsiy dünyabaqışlarınen zenginleşerek, manzaralı-ameliy sanatının başqa çeşitleri kibi, o da yükselüv ve tüşkünlik basqıçlarını başından keçirdi.
XX asımın başında kiramet sahasını şirketler, esnaf birleşmeleri vastasınen ğayrıdan tiklemek hareketleri yapıldı, lâkin qırımtatarlarnıh hayatında yüz bergen siyasiy, iqtisadiy denişmeler kirametnin bediiy-utilitar değerliklerinin gayıp olmasına alıp keldi.

Cumhuriyet qırımtatar sanatı müzeyi ve Aqmescit bediiy muzeyinin fondlarında saqlanğan kiramet eşyaları belki bediiy değil de, tarihiy maddiy numüneler olaraq ziyade meraq doğuralar.
Bu — 20-30-ncı yıllarda sovet sanatına has üslüp ve yönelişlerni aks ettirgen şirketlernin kütleviy mahsulıdır.
O yıllarda eşyalamın süslenüvi, ekseriyette etrafımızdaki real manzaralarnı, kommunistik temsillerni aks ettirüvnen sınırlana edi.

«İleri» şirketinin mahsulatı olğan «Bağçasaray» vazası — yalınız tasviriy sanatta değil, manzaralı-ameliy harakterli eşyalarda da öz aksini tapqan «konstruktivizm»nih aydın numünesidir.
Savutnın geometrik şekili, qırımtatar işlemelerinin örneklerini andırğan şartlı çeçek örneği, Hansaraynın mimarcılıq mevzuları, resimnin basıq çerçivesi — bularnın hepisi devirge uyuvnın bir çeşitidir.
Bazar sanayi istihsali savutlarınen rıq tolganı, neticede çölmekçilernin eşyaları satılmay qalğanı esnafnın sönmesine alıp keldi.
Ondan sonki yıllar devamında qırımtatar çölmekçilik an'aneleri hatırlanmadı.
1970-nci yıllarnın sonunda Oırımdan tışta peyda olğan professional kirametçiler başqa medeniyet an anelerinde terbiyelengenler.
Bugünde-bugün Oırımğa qaytqan icatçılarnın öğünde unutılğan esnafnın an'anelerini tiklev kibi mürekkep vazife turmaqta.

Belli ressam Mamut Çurlunın icadı özünin çeşitliği ve çoq taraflı olğanınen hayrette qaldıra.
Kirametçilik — icatçının merağını qozğağan daha bir sahadır.
M. Çurlu öz işlerinde halq sanatının kütleviy mevzularından faydalana (gügüm, selbi, yüzüm pıtağı ya da salqımı).
Bu tasvirler qırımtatarlarnın maden, taştan yasalğan eşyalarında ve an'aneviy toqumacılıqta sıq rastkeleler.
Mamut Çurlunın manzaralı tabaqları şekil ve örneklernin uyğunlığı ile, sızıqlarnın de ösümlik örneği, de mimarcılıq peyzajı, de arap yazılarını asıl etken tegiz ritmi ile diqqatnı özlerine celp eteler.
Olar öz gamması ile kilimlernin sabırlı koloritine ve qırımtatar işlemelerinin ğayet uyğun renk birikmesine aenkdaşlar.
Çurlu an'aneviy Orta Asiya balçıq oyuncağına müracaat ete.
Usta yaratqan ufaq mahlüqlar, eski zamanlarda kibi, hucurcasına boyalanğan olıp, insanlarnı qaza-belâlardan saqlağan amayıl olaraq hizmet eteler.

Seitmemet Yaqubov professional kirametçiler cumlesindendir.
O, 1938 senesi Oırımnıh dağlıq tarafında doğdı.
1944 senesi olarnin qorantası Kostroma vilâyetine sürgün olundı.
Sonra 1956 senesi Özbekistanğa köçti.
Yaqubov P.Benkov adına cumhuriyet ressamlıq oquv yurtum, 1978 senesi ise A.
N. Ostrovskiy adına teatr-ressamlıq institutının bediiy kiramet bölügini bitirdi.
1990 senesinden berli Oırımda yaşay ve icat ete.

S.Yaqubov turmuş ve manzaralı kiramet sahasında çalışa.
Onın çay ve şerbet içün servizleri (çini, sır, altın) Orta Asiya kiramet sanatının tesirini taşımaqtalar.
Bunı anlamaq da mümkün, çünki Yaqubov çoq yıllar devamında Taşkent tecribe-icadiyat kombinatında küçük tirajlı ve original kiramet ressamı olaraq çalıştı.
90-ncı yıllarda Yaqubovmn icadında, material an'aneviy olğanına baqmadan, taşığan manası cehetten eykel kompozitsiyalarnı andırğan eserler peyda oldılar.
«Protsess» adlı işinde, büyük kurre ve ondan ayırılğan bir parçanı ressam dünya, yer ve ondan qoparılğan, quvulğan halqnı — öz semetdeşlerine nisbeten vahşiylikni, işte, böyle tasvirley.
S. Yaqubovnın kiramet kompozitsiyaları Özbekistan ve Oırımda cemaat binalarının interyerlerini yaraştıralar («Yır», «Yer seyyaresi» dekorativ vazaları, 1980-1990), rahatlıq komplekslerine pek kelişeler («Sahra gemileri», «Gece gülü», 1990), bazılarını Cumhuriyet qırımtatar sanatı müzeyi satın aldı («Protsess», 1990).

İzzet Ablayevnin (1940 senesi doğdı) icadını talil eterek, onın ampluasını belgilemek pek küç olğanını köremiz, çünki onın icadı ğayet çeşitlidir.
70-nci yıllarda Ablayev Orta Asiyanın monumentalci-ressamlarından birisi edi.
O, Özbekistan Ressamları birliğinin Sergiler zalı interyeri ve eksteryeri içün dekorativ vazalar yarata (1974); Soçide «Özbekistan» sanatoriyinin içeri azbarı içün dekorativ çeşme (1976); Taşkentte Aviaqurucılar medeniyet sarayının vestibüli içün «Muzıka» dekorativ relyefli panno (1980); Taşkent şeher icra komitetinin sımarışınen rahatlıq bağçası kirametini (1982) yarattı.
Bular — ekseriyette abstraktlı, nefasetli plastik şekillerdir, olarnın o ya da bu milletke has hususiyetleri yoq.
Bu esnadaki en eyi işleri cümlesine Orenburg şeherinın Ğalebe caddesindeki dekorativ çeşme (1987), Taşkentte yerleştirilgen rahatlıq bagçaları plastikaları kireler, dep saymaq mümkün.
Ablayev kürreli, geometrik şekillerni çevresi qıyış sızıqlı şekillernen birleştirip, büyük ustalıq ile hucur, hayaliy kompozitsiyalar yarata.
Bazıda olar tılsımlı ösümliklerni andıraraq, bagça ve rahatlıq yerlerine masal aenkini bağışlaylar.
Bu işlemin tek körünüşleri değil de, olarnın alelhusus renkleri de diqqatnı özlerine celp eteler.
Renkli (yeşil, mavi) sırlamalarnın koloristik effektleri çevredeki ösümliklernin tabiiy tüslerinen birleşip, tabiatnın tazeliği ve gürlügini qayd eteler.

Şamot, balçıqtan yasalğan monumental-manzaralı kompozitsiyalar endi o vaqıt ressam temiz halq materialları ve şekillerine meyil bergenini kösterip turalar.
70-80-nci seneler — Ablayevnin icadında kiramet sahasındaki semereli iş yıllarıdır.
O, kiramet zavodını Özbekistan Bediiy fondu yanındaki ameliy sanatnın tecribe-icadiyat kombinatına çevire.
Onın direktorı ola, icat ete ve Cumhuriyet, bütünittifaq sergilerinde iştirak ete.
İ. Ablayev balçıqnı his ete, onın bütün imkânlarından faydalana, cülâlamaq, oymaq, sırlamaq kibi tehnikalarnı qullanuvda, ressamnın professionallığı sayesinde zemaneviy ve an'aneviy işler yaratıla.

Fevzi Seythalilovnıiî icadı original ve özgündir.
O, 1959 senesi Samarqandda doğdı.
1986 senesi P.Benkov adına Cumhuriyet ressamlıq oquv yurtum bitirdi, bundan son çoq yıllar devamında Taşkentte ameliy sanat tecribe-icadiyat kombinatında çalıştı.
Seythalilovnın ilk eserlerinde belgilengen hususiy çizgiler onın ilerideki icadında esas olıp qaldılar.
Onın kaşpo, savutlar, qandiller kibi turmuş eşyaları bile mana ve temsiliy yük taşımaqtalar («Bahar natürmortı», 1987; «Horaz», 1987; «Alev», 1998).
Soriki yıllardaki eserleri — «Keçmiş ve tüşünceler» (1995), «Eski değirmen» (1995), «Tüşünceler № 44» (1995) yalınız özlerinin adlarınen bile olarnı ciddiy ve tüşünip qabul etilmesine hazırlaylar.
Taacip etilecek şey: usta kiramet kibi an'aneviy sanat çeşitinde bile keskin sosial ve teren ahlâqiy problemalarnı kotere.
Seythalilovnın eserleri manalı ve mundericeli, olarnı sabırnen seyir etmek ve öğrenmek kerek.
Eksyeriyette bu lakonik, umumiyleştirilgen şekiller değil de, «tertipli» plastik kompozitsiyalardır.
Olar qaramanlar, mimarcılıq parçaları, peyzaj elementleri ve turmuş detallerinden ibaret olıp, parlaq bediiy obrazlar yaratalar.

F.Seithalilov — ortaqlıq ve şahsiy sergilernin daimiy iştirakçisi, 1995 senesinden berli Ukraina Ressamları birliğinin azasıdır.

Şamil İlyasov (1960 senesi doğdı) — professional kirametçidir.
1984 senesi Duşanbe ressamlıq oquv yurtunın kiramet bölügini bitirdi.
Nurek şeherinde bediiy mektepte ocalıq yaptı.
1988 senesi Oırımğa köçüp keldi.
İcadiy işnen faal oğraşa, Cumhuriyet sergilerinde iştirak ete.
III Bütünittifaq bediiy icadiyat festivalinin mükâfatını qazandı (1989).
Esasen şamotnen çalışa.
Bir sıra kamer plastik kompozitsiyalar yarattı — «Dostlar» (1986), «Deve üstündeki oğlan» (1993), «Navrez» (1994), «Tuvğan viranelernin sadası» (1998).
Ş. İlyasovmn balçıqtan yasalğan oyuncaqları — ömürden alıngan qaramanlardır — qartiy, çoban-bala.
Közümizge alışıqlı eşyalar arasında tasvirlengen bu oyuncaqlar balalarğa has yumor ve şohlıq ile hikâye etilgen yaraşıqlı janr levhalarına çevirileler.

Rustem Yaqubov (1966 senesi doğdı) 1985 senesi P.Benkov adına Cumhuriyet ressamlıq oquv yurtum bitirdi, bir qaç yıllar bediiy kombinatta icracı-heykeltraş olaraq çalıştı.
1988 senesi A.N. Ostrovskiy adına teatrressamlıq institutına oqumağa kirdi.
Om bitirgen son, 1993 senesi Taşkentte «Gelios» küçük işhanesinih baş ressamı oldı.
1994 senesi R.Yaqubov Oırımğa köçti.
Kirametçinin en eyi işleri sırasına şerbet taqımı (eki predmetten ibaret, 1989), «Kaktuslar» dekorativ plastikası (1989), «Nar» şıralar içün içimlik toplamı (1990) kireler.
Sonki yıllarda Yaqubov ufaq şekiller plastikası janrında çalışa (88.65-nci sahife).
Onın manzaralı kiramet kompozitsiyaları hususiy halq tipajları kirsetilüvinen an'aneviy tüs ala, qadimiy materialnıh yanı ifadeli plastik imkânlarını aks ettirüvdeki ıntıluvlar ise eşyalarga zemaneviylik bağışlay («Göl yanında», «Küz natürmotı», 1990).

Abdül Seit-Ametov — dizayncı, grafikacıdır.
O, 1970 senesi Taşkentte doğdı.
1989 senesi P.Benkov adına Cumhuriyet ressamlıq oquv yurtum, sonra Harkovdaki sanayı-bediiy institutının grafika bölügini bitirdi.
Seit-Ametov kirametke ayrıca sevgi besley.
Bir qaç yıl evelsi çölmekçi ustanın çalışqanını ilk kere körüp, bu zenaatqa sevda ola.
Abdülnin arzusı yıllar keçken son amelge keçti.
Seit-Ametovmn kiramet eşyaları yahşi tanıla.
Onın kaşpo, vaza, bardaqları turmuş savutları çerçevesinden çıqalar.
Olarnın değerliği — şekillernin alelhusus plastikasında, siluetlernin nefasetindedir.
Usta renkli sırlamanı işletmey, pişken balçıqnın sıcaq aenkini saqlamağa tırışa, ya da tütetüv usulınen nazik kultüsqara aenk asıl olmasına irişe.
Kiramet eşyaları olduqça az süslene — bardaq ve çereplernin üstünde ya da tabaqlarnın kenarında yengil oymalarnen sınırlana.
An'aneviy qırımtatar savutlarının şekillerini tekrarlağan kiramet miniatüraları seyircilernin diqqatını özüne celp eteler.
Acayip renkli tınıq yıltırağan tegiz eşyalar ustanın kâmilligini köstereler.

Abdül Seit-Ametov ve Rustem Yaqubov özgün ressam ve kirametçiler olmaqnen bir sırada istidatlı pedagoglar sıfatında da belliler.

1999 senesi aprel ayında Halqara «Vozrojdeniye» fondu Oırımtatar sanatı müzeyi negizinde «Balçıq örnekleri» balalar kiramet mektep-studiyasını tesis etti.
Studiya çalışqan eki yıl içinde onın ustahanesinden çeşit milletlernin vekilleri olmuş 200-ge yaqın bala keçti, studiyada oquv ceryanı basqıç-basqıç alınıp barılğan nazariy ve ameliy meşğüliyetler esasında qurulıp, balalar başta ressamlıq, sızma resim, yasamalarnın esaslarını ögreneler, sonra kiramet istihsalinin usullarını — qalıplav, tezya başında çalışuv, pişirüv, süslev alışqanlıqlarını menimseyler.
Tehnikiy bilgiler qırımtatar manzaralı-ameliy sanatının an'anelerini ögrenüvnen pekitileler.
A. Seit-Ametov, R.Yaqubov ve studiyanın yolbaşçısı F.Asanova işlep çıqqan programma standart oquv ceryanını teklif etmey, o, bundan da mühim — öğretmek ve terbiyelemek kibi vazifeler qoya.

Oırımtatar klarnetçilerinin çoqusı öz milliy sanatının an'anelerinden üzülgeni halda tahsil aldılar ve icatçı olaraq şekillendiler.
Olar ve olarnın yaş zenaatdaşları, şegirtleri keçmişteki ustalarnın asabalığını ğayrıdan tiklep, qırımtatar kirametinih evelki şuretini qaytarmaq borçlular.

### 3.6. Esnaflarmn diğer çeşitleri

Gön istihsali — Oırım esnafçılığının bir vaqıtlarda gür inkişaf etken sahası edi.
Saqlanıp qalğan gön eşyaları ve olarnın parçalarından körüne ki, mında tabanacılıqnen qadimiy zamanlardan oğraşılğan.
Ameliy sanatnın diğer çeşitleri kibi, göncilik istihsali da qullanılğan tehnikiy usullar ve materiallarnen sıqı bağlı edi.
Oırımtatarlarnın ayvanasravcılıq hocalıqları (hususan Oırımmh çöl tarafında) bu soy esnafmn inkişafı içün keniş imkânlar açqanlar.
XX asımın başında Oırımda pek çoq göncilik zavodları ve ustahaneleri çalışqan.
Olarda teriden savutlar, qutular, torbalar, ayaqqaplar, quşaqlar ve daha bir sıra turmuş eşyaları yapıla turğan.
Tabanalar büyük, ken binalardan ibaret olıp, olarnın sepilemek, boyalamaq, qurutmaq içün ayrı odaları olğan.
Azbarda çetleri balçıqnen sılanğan çuqurlar qazılğan, ya da çuqur yerine taş fıçılar yerleştirilgen, kireçli suvda eçki ya da qoy terileri cibitilgen.
Cibigen teriler yününden temizlenip, kireçi yuvula, sepi maddelerinde tutulıp, son boyalana ve, nihaet, cülâlana edi.

Teri eskicesine işlene edi.
Tek bazı işhanelerde istihsalnı mehanizmleştirip başladılar (yuvmaq ve cülâlamaq).
Eger evel teriler qolnen, adiy qızılçıq çubuğı yardımınen cülâlanğan olsa, asımın başında cülâlavnı mahsus maşina yapa ve bu maşinanı üç adam çalıştırta edi.(80.37-nci sahife).
O yıllarda qayd etilgeni kibi, «mehanizleştirüv ve kooperirlenüv — Bağçasaraynın esnafçılıq sanayısındaki bir inqilâp edi».(226.87-nci sahife).

Elyazma kitaplar — halq aqıl-zekâvetinin bir hâzinesidir, olar asırlar terenliginden şadalar koterip, zemaneviy oquyıcığa halqmn tarihi haqqında malûmat bereler.
Pergament, teri ve kâğıt negizinde yapılğan pek çoq elyazma kitaplar da sanat eserleri, insan icadının mahsulıdır.
Ayrıca her bir kitap oquyıcımh diqqatını özüne celp ete, ögrenüv ve tedqiqat obyektine çevirile.

Cıltçılıq — gön istihsalinin ayrı bir sahası edi.
Bu saha XVII ve XIX asırlarda gürdeli inkişaf ete.
XX asırnın başlarına kelip ise o, siyrek-sepelek şımarışlardan ibaret olıp, sönüp başlay.
Teriden yapılğan cıltm örneklevnin adiy usulı — qalıplama edi.
Cıltçılar ve meşin eşya yapıcilarnın hepisi de bu tehnikada çalışıp olamay edi, qalıplama işlerini mahsus usta eda ete edi.
Oyma usulını bazıda relyefli basma usulınen birleştire turğanlar.
Bu tehnika o derecede paalığa oturğan ki, ekseriyette basma resimlerinen cıltnın tek yüzüni yaraştırğanlar.
Şarq — altın qaplamanın (yaldızlamanın) vatanıdır.
Yaldızlama Oırımda keniş qullanılğan.
Adiy yaldızlama örnekke altın noqtaçıqlar basuvdan ibaret olğan, sonra mürekkep örnekler yaldızlamağa ögrengenler.
Deve terisi ya madenden kesilgen qalıplar yardımınen, altın qaplanğan mürekkep kompozitsiyalar yaratılğan.
Atta çeşit aenkli altın işletilgen.
Terini bediiy işlevnih daha bir qıymetli tehnikası — mozaika (appükatsiya ya da intarsiya) edi.

Meşin cıltlamın hususiy çizgilerinden biri — maden qoşmalarınıh işletilmesidir.
Köşelikler, kitapnı qapatmaq içün toğalar, qaplar ise kitapnı tek qorçalap qalmadan, onı yaraştıra da ediler.
Yipiş tehnikasında işlenilgen altın ve kümüş qaplamalar meşin cıltqa pek kelişe ediler.

Devir bizge meşin eşyalarının numünelerinden ğayet az qaldırdı: çünki olar çoqusı dımlıqtan, ateş ve başqa tışqı faktorlarnın tesirinden ğayıp oldı.
Elde etilgen malümatlarğa köre, meşin ciltli qırımtatar kitapları Angliya, Almaniya, Rusiye, Ukrainanın (Lvov) muzeylerinde, arhivlerinde ve kütüphanelerinde saqlanmaqtalar.

Asırnın başında Oırımda kiyizci birleşmeleri mevcut olıp, olar şeherlernin bütün bir mahallelerini işğal etken ediler.
Kiyizcilernin ustahaneleri ken, yarıq, abadan binalardan ibaret olğan.
Usta mahsus kedikler ile tintilgen yünni bir qaç qat etip, töşelgen qasırmn üstüne yerleştirgen, son onı nomay sıcaq suvnen sılatqan.
Böyleliknen hazırlanğan yünni tığırçıqlap sarğanlar ve bir buçuq saat devamında onı ayaqlarınen taptağanlar.
Azır kiyizni açıp, çetlerini maqasnen tegizlegenler, kene de sıcaq suvnen sılatıp, qurutmaa içün açıq havağa çıqarıp asqanlar.(80.38-nci sahife).
Oırımda kiyiz kündelik turmuşta ve istihsal ihtiyaçları içün işletilgen.
Her bir tatar evinde yerge töşelgen kiyizler, namazlıqlar olğan, olarnı, hususan çöl taraflarında, boyalğan yunnen örneklegenler.
Hocalıq ihtiyaçları içün kiyiz yardımcı material olaraq konserva istihsalında ve meyvalar eksportında işletilgen.

Ağaç üstünde oyuv esnafının Oırımda öz an aneleri ve inkişaf etken birleşmeleri olğan.
Beşikçi ve sandıqçı birleşmeleri başqa esnaflar kibi, öz piri ve selefnamesi ile teşkil olunğanlar.(30.28-nci sahife).

Parmaqlıqlar ve savut-saba, bala beşikleri, kemiknen bezetilgen sandılar, çeşit kürsüler, çardaq damlarını tirep turğan bağana ve sütün başları — bütün bular ağaç ustalarının çıqarğan mahsulatının az bir qısımıdır.
Asırnıh başında Bağçasarayda oymalı mebel ve başqa ağaç eşyalarının istihsali da saqlanğan edi.
Ağaçtan oqlavlar, ayaqqap, öreke, mebel, yani tögerek masalar, yaraştırılğan bala beşikleri yapıla edi.
Buna baqmadan, endi o vaqıt tehnikiy ve bediiy medeniyetnin amelde zayıflaşıp başlağanı sezile edi.
Fabrika mahsulatınen raqiplik etip olamağan ustalar ucuz turmuş eşyaları — kürek, tırnavuç sapları, pıçaq sapları, aşhane tahtaları, oqlavlar ve ilâhreler yasavğa keçeler, Oarasuvbazarda koy hocalığı eşyaları istihsali boyunca şirket teşkil etilgen edi.(30.29-nci sahife).
Yüksek ihtisaslıl ustalarnın tek küçük bir qısımı esnaf an'anelerine sadıq qalıp, bediiy eşyalar (ekseriyet qaqlama usulınen süslendirilgen köşeli masalar) yaratqanlar.


