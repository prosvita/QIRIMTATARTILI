# QIRIMTATAR MANZARALI-AMELİY VE TASVİRİY SANATI
% ХХ ASIRDA QIRIMTATAR TASVİRİY VE MANZARALI-AMELİY SANATI: meydanğa kelüvi, inkişafı, evrimi, zemaneviy alı

## Kiriş
Qırımtatarlarnıñ yigirminci asırğa ait tasviriy ve manzaralı-ameliy sanatı asılında tedqiq etilmegen mevzu olıp, o mahsus ögrenilüvge muhtacdır.
Bunıñ sebeplerini zemaneviy qırımtatar tarihında yüz bergen facialı vaqialarnen anlatmaq mümkün.
1918-1921 senelerinin qızıl ve aq terrorı, 19211922 seneleri aselet teşkilâtlandırılan kütleviy açlıq, halqnın intellektual elitası yoq etilgen 1928, 1937-1938 seneleriniñ repressiyaları, qırımtatarlar öz Vatanından sürgün etilip, çeşit ülkelerge dağıtılğan 1944 senesiniñ zorbalıqlı deportatsiyası, halqnın çoq yıllar devamında diskriminatsiyağa oğratılması, onın medeniy yenişleri devlet tarafından inkâr etilip, yoqqa çıqarılması milliy medeniyet ve sanat içün facialı ve ödetmez ğayıplarğa alıp keldi.
Soñki onyıllıqnıñ vaqiaları, yani qırımtatar halqınıñ öz tuvğan toprağına qaytıp başlaması, medeniy ananelerniñ ğayrıdan tiklenilmesi, Qırımdaki zemaneviy bediiy yaratıcılıqnıñ faalleşmesi mezkûr mevzunıñ aktualligini arttıralar, om öğrenmek imkânını bereler.
Qırım yarımadasınıñ territoriyasında biñlernen yıllar zuur etken devamlı etnik ceryan yigirminci asırnıñ başlarında üç Qırım etnosınıñ şekillenmesinen yekünlendi.
Zemaneviy qırımtatar milleti meydanğa keldi ki, o burjua milletiniñ inkişafı içün zarur olğan bütün içtimaiy cehetlerge, medeniy ve maneviy alâmetlerge artıq malik edi, bundan tek yaqın tarihiy keçmişte ğayıp etilgen milliy devletçilik istisna edi.
Qararnen şu devirde Qırım karaimleri (türk-karaitler) ve qırımçaqları (yehudiy türkler) da şekillenip yetiştiler.
Qırım urumları — qırımtatar tilinde laqırdı etken pravoslav (ortodoksa!) dindeki hristianlar — Ekaterina saniy II hükümeti tarafından 1778 senesi Qırımdan bütünley sürgün etilmegen olsalar, Qırımnıñ zemaneviy dörtünci etnosı ola bilecek ediler.
Mevzudan biraz çetleşerek, şunı faraz etmek mümkün ki, yuqarıda kösterilgen etnoslarnıh yekâne topraqta, yekâne devlet sınırları içinde tabiiy surette inkişaf etüv ceryanı ertemi-keçmi yekâne Qırım halqınıñ meydanğa kelmesinen, yani şu etnoslarnıh bir etnosqa çevirilmesinen yekünlenmek kerek edi.
Çünki XVIII asımın sonuna kelip, olarnin tilleri bir (türkiy til), maddiy ve maneviy medeniyetleri (dinden ğayrı) bir edi.
Böyleliknen, Qırımnıñ bu etnografik gruppaları arasındaki yekâne farqnı yalınız din — olarnin kütken İslâm, yehudiy, karaim yahut hristian dinleri teşkil etecek edi.
Bu esnada zemaneviy bulğar milletine mensüp etnokonfessional gruppalarnı misal olaraq ketirmek mümkün: bular — hristian bulğarlar, pomaqlar — musülman bulğarlar, ğağauzlar — türkiy tilli hristian slavyanlardır.
Ebet, Qırım etnoslarının yekâne bir halqqa birleşmesi tek bir şartnen — qırımtatarlarnıñ devletçiliğini temsil etken Öırım hanlığının 1774 senesi Küçük Oaynarcı uzlaşuvı mucibi elde etken mustaqilligi eh azınen 2-3 asırğa sağlanıp qalğanı halda mümkün ola bilecek edi.
Qırımtatar halqınıh manzaralı-ameliy ve tasviriy sanatı yarımada territoriyasında şekillenip, inkişaf etkendir ki, mında Aq deniz — Qara deniz, Balkan, Şarqiy Avropa ve Kavkaz areallarındaki yurtlaşqan halqlarnıfl medeniyetleri çeşit köçebe halqlarnıñ medeniyetlerinen çatışqandır.
En evelki basqıçta bular esasen türkiy olmağan, şimaliy ve şarqiy Irandan kelgen, sonundan ise kelip çıquvı tek türklerden olğan köçebe qabileler ediler.
Oırımtatarlarnıfi etnogenezinde olar, çeşit devirlerde olsa da, tolu kölemde iştirak ettiler.Öz nevbetinde, qadimiy yunan, Vizantiya, Altin Ordu, türk, İslâm medeniyetlerinin büyükten-büyük tesiri altında bulunğan, qadimiy, erte orta asır ve orta asırlardaki Qırımnın medeniy an'anelerini miras etip alğan zemaneviy qırımtatar sanatı bugünde-bugün regionda mahiyeti cehetinden türk-islâm, şekili cehetinden ise avropalı olğan, çeşit tarihiy sebeplerden ötrü slavyan-hristian medeniyetleriniñ sarımında qalğan bir medeniyet sıfatında yer tuta.
Şubhesiz, qırımtatar manzaralı-ameliy sanatı halqmh etnik tarihi, onın medeniy inkişafınıñ çoq asırlıq ananeleri hesapqa alınğanı halda öğrenilmek borçlu.
Oırımtatarlarnın zemaneviy tasviriy sanatı bayağı keç peyda olğanına, Garp ve Rusiyedeki medeniy an'anelemin tesirinde bulunğanına baqmadan, her halda, onın öz tarihi ve basqıçları mevcut,оlar da tantimli ögrenilüvge muhtaçlar.
Qırımtatar tasviriy ve manzaralı-ameliy sanatlarını ilmiy cehetten ögrenüvnin aktualligi şundan kelip çıqa ki, qırımtatar halqı onlarnen yıllar devamında öz medeniyetini ve halq sanatı an'anelerini öğrenmek imkânından mahrum edi.
Hal-azırda tuvğan topraqqa qaytmaq imkânı doğmasınen medeniy asabalıqnı ğayrıdan canlandıruv meselesi de ayrıca emiyetke malik ola, çünki bu şey halqnın zemaneviy dünyada kendine özdeş tapuv probleminen bağlıdır.
XX asır devamıda qırımtatarlarnıñ ömürinde olıp keçken bediiy ceryannı idrak etüv, om talil etüv ise halqqa öz toprağında pekinmege, Vatan duyğusını qaviyleştirmege yardım etmek borçlular.
Mezkûr mevzum ögrenüvnin aktualligi daha şunınnen anlatıla ki, qırımtatarlarnıñ XX asırğa ait tasviriy ve manzaralı-ameliy sanatının inkişafına bağışlanğan tolu kolemli, kompleksli tedqiqatlar ale bu küngece yapılmadı.
XX asırnın 20-nci senelerinde qırımtatar halq sanatı, qısqa müddet olsa da, gür süratlarnen öğrenildi.
O yıllarda qırımtatar alimi U.Bodaninskiynin qırımtatar esnafçılığı, Qırım mimarcılığı, arheologiyası ve etnografiyası boyunca eserleri dünya yüzü kördiler.
Qırım hanlığı daha yoq etilmegen devirlerde ve Oırımnı Rusiye zapt etken sofi mında sefer yapqan alman, fransız, arap, türk, leh, rus, litov, holland ve İtalyan müelliflerinin qırımtatar medeniyeti boyunca epizodik taariflemeleri dere olunıp turdı.
Bu eserler esasen manzaralı sanatnın ayrı çeşitlerine bağışlanğan olıp, olarnı diplomatlar, seyahatçılar, tarihçılar ve coğrafiyacılar yazğan ediler.
Çeşit devirlerde qırımtatar sanatı haqqında sovet ve rus alimlerinden B. Kuftin, I. Borozdin, E. Spasskaya, P. Çepurina, M. Ginzburg, P. Nikolskiy, L. Roslavtseva, E. Torçinskaya, S. izidinova, A.Polkanova ve diğerlerinin eserleri basıldı, lâkin bu eserlernin hepisi tasviriy yahut manzaralı-ameliy sanatnın bir de-bir çeşiti haqqında ediler.
1944 senesinden son qırımtatarlar haqqında bir söz bile ayttırılmağan devamlı devir baştana, bu devirde qırımtatarlar haqqında tek publikatsiyalar değil, hatta olarnın sanatını öğrenmek kesenkes yasaq etile edi.
1995 senesi S.M. Çervonnayanıñ «Tatar ûırımının sanatı» adlı iri kolemli ilk tedqiqiy eseri dere olundı.
Bu kitap Qırımtatar halqı Meclisinin teşebbüsi ve qoltutuvı sayesinde peyda oldı.
Kitapta Qırım yarımadasınıñ sanatı iptidaiy devirlerden başlap, keniş tarihiy fonda közetile, qırımtatar sanatı inkişafının ta XX asır sonuna qadar olğan esas basqıçları aydınlatıla.
Lâkin, müellif bayağı keniş deviriy diapazonğa toqunğanı sebebinden, XX asırğa ait qırımtatar sanatının talili konspektiv surette, qısqadan berilgen, icatçılarnın biografiyaları hem de tasviriy ve manzaralı-ameliy sanatta olıp keçken ceryanlar tafsilâtlı talil etilmegen.
Soñki yıllarda deviriy matbuatta zemaneviy qırımtatar sanatı problemleri haqqında maqaleler yazğan bir sıra sanatşınaslar, jurnalistler peyda oldılar.
Bular — L. Milina, M. Mecitova, G. Useinova, G. Abiyeva, S. Ziyadinova, Z. Nimetullayeva ve diğerleridir.
Öz maqalelerinen tedqiqatımız içün meraq doğurğan professional sanatşınaslar cümlesine N.Ostrovskiy adına Taşkent teatr-ressamlıq institutının mezunları A. Asanov, L. Tairova, E. Çerkezova kireler.
Bugünde-bugün qırımtatar halqınıh tarihında yanı basqıç başlanğanı, yani o özünin tarihiy Vatanına qaytayatqanı munasebetinen qırımtatar tasviriy sanatınıñ peyda oluv ve inkişaf etüv ceryanını aks ettirmek hem de qırımtatar manzaralı-ameliy sanatının an'anelerini bayağı terence öğrenmek, evel belli olmağan abidelerniri keniş dairesini ilmiy qullanuvğa kirsetmek, halq icadının esas çeşitlerini (maden, ağaç ve taşnı bediiy işlev; kiramet; ufaq plastika; küçük şekilli halq mimarcılığı; altın yiplernen ve örnekli işleme; bezekli örüv; gön ve kiyiz üstüne applikatsiya çeküv; bediiy toqumacılıq; gobelenler, havlı ve havsız kilim, kiyizler toquv; inkrustatsiya) açıp köstermek zaruriyeti doğdı.
Mezkûr qullanmada dere olunğan tedqiqatlarnıñ maqsadı — zemaneviy qırımtatar tasviriy sanatınıñ peyda oluv ve ayaqqa turuv ceryanlarını, XX asırğa ait olıp, evelki zamanlar an'anelerini miras etip alğan halq manzaralı-ameliy sanatınıñ ğayrıdan tiklenüv ve inkişaf etüv problemlerini közetmek, qırımtatar sanatınıñ bediiy hususiyetlerini ve inkişafındaki esas tendentsiyalarnı belgilemektir.
Zanımızca, zemaneviy qırımtatar tasviriy ve manzaralı-ameliy sanatını tedqiq etüv ve ögrenüv sahasındaki esas ve birinci nevbette turğan vazifelerni belgilemek içün aşağıdakilerni yapmaq zarur.
 Qırımtatarlarnıñ XX asır başlanmasına qadar olğan sanatının qısqa harakteristikasını bertmek.
Avropa tesiri neticesinde Qırımda yanı, an'aneviy olmağan sanat çeşitlerinin — ressamlıq, grafika, heykelcilikniñ peyda oluv ceryanını açıp köstermek.
 Qırımtatar tasviriy sanatı inkişafının esas basqıçlarını közden keçirmek, yetekçi ressamlarnıñ icadını talil etüv negizinde bediiy ceryannın esas çizgilerini belgilemek.
 Tasviriy sanatta sonki on yıl devamında zuur etken esas yöneliş ve tendentsiyalarnı, mevzularnı aydınlatmaq, yetekçi ressamlarnı belgilemek.
 Qırımda ve onın tışında qırımtatar bediiy esnafçılığınıñ an'aneviy merkezlerini hem de olarnın lokal farqlarını belgilemek.
 Tasviriy sanatnın şekillenmesi ve inkişaf etmesinde an'aneviy medeniyetniñ rolüni belgilemek.
 Qırımtatar ustalarınıñ an'aneviy iş usullarını harakterizlemek.
 Qırımtatarlarmn halq manzaralı-ameliy sanatınıñ hem de tasviriy sanatınıñ esas stilistik hususiyetlerini belgilemek.
 Qırımtatar tasviriy hem de manzaralı-ameliy sanatlarının halqtaki diğer maddiy ve maneviy medeniyet körünişlerinen bağını açıp köstermek, qırımtatarlarnıñ halq ameliy-manzaralı hem de tasviriy sanatlarınen diğer halqlarnın sanatları arasındaki umumiy hususiyetlerni ve farqlarnı belgilemek.
%Mezkûr qullanmada beyan etilgen tedqiqatlarnıh metodologik negizini qırımtatar halq manzaralı-ameliy ve tasviriy sanatlarına ait eserlerni ögrenüv, olarnın bediiy cehetten talili ve sanatşınaslıq cehetinden telqini teşkil eteler,zaten, manzaralı-ameliy ve tasviriy sanatlarğa milliy medeniyetniñ bir qısımı sıfatında, halqnın tarihi, etnogenezi, dünyabaqışı, emek ve turmuş şaraitleri, an'aneleri, urf-adetleri, folklorı ve halq icadiyatının diğer çeşitlerinen bağlı halda qıymet kesmek lâzim.
Bu tedqiqatnıh ilmiy cehetten yanılığı şundan ibaret ki, qırımtatar tasviriy ve manzaralı-ameliy sanatınıñ inkişafı ilmiy ameliyatta ilk kere kompleksli tarzda talil etile, qırımtatar manzaralı-ameliy ve tasviriy sanatlarının esas çeşitlerini ve inkişaflarındaki basqıçlarnı harakterizlegen abidelernin keniş dairesi idrak etilip, olar tarihiy sanatşınaslıq cehetinden talil olunalar.
Bir sıra memleketlerde yaşağan qırımtatar diasporasınıñ sanatı boyunca büyük, daha hiç bir tarzda ögrenilmegen faktologik material ilk kere ilmiy qullanuvğa kirsetile.
An'aneviy halq bediiy esnafçılığı tarqalğan areallar, olarnın merkezleri belgilenip, yetekçi ustalar ve icatçılar haqqında malûmat toplandı, esas esnafçılıq-bediiy usulları taariflendi, qırımtatar halq bediiy icadiyatınıñ terkibi belgilendi, onın esas çeşitleriniñ klassifikatsiyası yapıldı.
%Müellif, qısmet olsa, ileride Qırımnın ve oha sınırdaş territoriyalarnın manzaralı-ameliy ve tasviriy sanatlarını qiyaslama tarzda talil etmekni, neticelerini ayrı monografiya şekilinde dere ettirmekni qararlaştıra, bu ise qırımtatar bediiy an anelerinin özgünligini tarihiy inkişaf noqtaiy-nazarından belgilemek imkânını berir.
Qırım sanatşınaslıq iliminde ilk kere manzaralı sanat numünelerini an'anelernen, urf-adetlernen, halq icadiyatının diğer çeşitlerinen qıyaslav esasında talil etüv usulı qullanılacaq.
Qullanamada ketirilgen tedqiqatlarnıñ ameliy qıymeti — olardan qırımtatarlarnıñ professional sanatını ve halq esnafçılığını ğayrıdan tiklev, inkişaf ettirüv ve teşviq etüvde keniş faydalanmaq mümkün olacağından ibarettir; toplanılğan ve talil etilgen material XX asırğa ait qırımtatar sanatı inkişafının bütünlikli bir manzarasını aks ettirmek imkânını bere.
Aynı vaqıtta, tedqiqatlarnın materiallarından ileride zemaneviy qırımtatar sanatını ögrenüv işinde hem de bediiy oquv yurtları içün lektsiya materialları sıfatında faydalanır mümkün.
Qırımtatar halq manzaralı-ameliy ve tasviriy sanatını sanatşınaslıq cehetinden ilk kere kompleksli, bütünlikli bir körüniş sıfatında öğrenmek zaruriyeti meselege monografik yanaşuvnı ve onın esas çeşitlerini ardı-sıra talil etüvni közde tuta edi.
Muellifnin belgilegen tedqiqat çerçivesine aşağıdakiler kirdi:
- tedqiqat yazılğan vaqıtta ögrenilgen arhiv menbalarınıñ ve muzey kollektsiyalarınıñ harakteristikası; ekspeditsiyalar teşkilâtlandırılan vaqıtta ötkerilgen tedqiqatlarnıñ neticeleri;
- qırımtatarlarnın etnogenezi ve etnomedeniy inkişafına qısqa ekskurs;
- qırımtatar etnosınıñ şekillenmesinde türkiy substratnıñ ve türkiy olmağan superstratnıñ rölü, olarğa has medeniyetlerniñ farqlandırıcı alâmetleri, qırımtatarlarğa ve çeşit devirlerde olarnıñ yanında yaşağan diğer halqlarğa has medeniyetlerniñ biri-biriine tesir etüvi ve biri-birine sinüvi, halqnıñ kendi etnotarihiy territoriyasından sürgün etilüvinin ve evelki asırlarda yüz bergen muhacirlik dalğalarının zemaneviy milliy medeniyetke ve halq sanatına yapqan tesiri ve, aqibet olaraq, qırımtatar etnografik gruppalarının hem ana-topraqta, hem diaspora şaraitinde yekâne, metin bir etnos olaraq çabik süratnen birleşmesi.
Yuqarıda qayd olunğan problem şimdiki zamanda qırımtatar halq sanatını tedqiq eticilernin öğünde gayet keskin turğanı munasebetinen Ukrainada qadimiy Oırım sanatını, yani qırımtatar sanatını ögrenüv boyunca ilmiy merkezni meydanğa ketirmek zaruriyeti endi çoqtan sezile.
Şekilce bu Sanatşınaslıq ilmiy-tedqiqat institutı ola bilir edi.
Zaten, böyle muessiseler Rusiye Federatsiyasıniñ muhtariyatlarında ve diğer sabıq Sovet cumhuriyetlerinde endi çoqtan mevcuttır.
Hal-azırda ise yaş qırımtatar sanatşınaslığı öğünde turğan vazifelerni 2000 senesi meydanğa ketirilgen Cumhuriyet qırımtatar sanatı muzeyiniñ ilmiy hadimler kollektivi küçü ve imkânları yetkeni qadar çezmege tırışa.
Mezkûr muzeynin dört hadimi Ukraina, Özbekistan ve Azerbaycannıñ çeşit akademik merkezlerindeki aspiranturalarda oquy.
2001 senesi Qırım devlet sanayı-pedagogika institutında «Halq bediiy icadiyatı» mütehassıslığı açıldı.
2001 senesinin sentâbr 1-inden başlap 40 talebe qırımtatar bediiy esnafçılığı ve manzaralı-ameliy sanatı boyunca nazariy ve ameliy bilgi ala.
Derslerni yüksek ihtisaslı mütehassıslar — ilim doktorları ve namzetleri alıp baralar.
İşte, şu eki kollektivde hazırlanğan mütehassıslar ileride Sanatşınaslıq ilmiy-tedqiqat institutınıñ kadrlar negizini teşkil ete bilecekler.
Her halda, yaqın kelecekte qırımtatar sanatşınaslığı boyunca akademik merkezni teşkil etmek içün Qırımda şimdinin özünde hem hayatiy muhtaclıq, hem ilmiy zaruriyet, hem şarait bar.
