# SONETY KRYMSKIE

## STEPY AKERMAŃSKIE 

Wpłynąłem na suchego przestwór oceanu,
Wóz nurza się w zieloność i jak łódka brodzi 
Śród fali łąk szumiących, śród kwiatów powodzi, 
Omijam koralowe ostrowy burzanu.
Już mrok zapada, nigdzie drogi ni kurhanu;
Patrzę w niebo, gwiazd szukam, przewodniczek łodzi;
Tam z dala błyszczy obłok? tam jutrzenka wschodzi? 
To błyszczy Dniestr, to weszła lampa Akermanu.
Stójmy! — jak cicho! — słyszę ciągnące żurawie, 
Których by nie dościgły źrenice sokoła;
Słyszę, kędy się motyl kołysa na trawie,
Kędy wąż śliską piersią dotyka się zioła.
W takiej ciszy! — tak ucho natężam ciekawie,
Że słyszałbym głos z Litwy. — Jedźmy, nikt nie woła!

## CISZA MORSKA 

NA WYSOKOŚCI TARKANKUT
Już wstążkę pawilonu wiatr zaledwie muśnie, 
Cichymi gra piersiami rozjaśniona woda;
Jak marząca o szczęściu narzeczona młoda 
Zbudzi się, aby westchnąć, i wnet znowu uśnie.
Żagle, na kształt chorągwi gdy wojnę skończono, 
Drzemią na masztach nagich; okręt lekkim ruchem 
Kołysa się, jak gdyby przykuty łańcuchem;
Majtek wytchnął, podróżne rozśmiało się grono.
O morze! pośród twoich wesołych żyjątek 
Jest polip, co śpi na dnie, gdy się niebo chmurzy, 
A na ciszę długimi wywija ramiony.
O myśli! w twojej głębi jest hydra pamiątek,
Co śpi wpośród złych losów i namiętnej burzy;
A gdy serce spokojne, zatapia w nim szpony.

## ŻEGLUGA

Szum większy, gęściej morskie snują się straszydła, 
Majtek wbiegł na drabinę, gotujcie się, dzieci!
Wbiegł, rozciągnął się, zawisł w niewidzialnej sieci,
Jak pająk czatujący na skinienie sidła.
Wiatr! — Wiatr! — dąsa się okręt, zrywa się z wędzidła, 
Przewala się, nurkuje w pienistej zamieci,
Wznosi kark, zdeptał fale i skroś niebios leci,
Obłoki czołem sieka, wiatr chwyta pod skrzydła.
I mój duch masztu lotem buja śród odmętu,
Wzdyma się wyobraźnia jak warkocz tych żagli, 
Mimowolny krzyk łączę z wesołym orszakiem;
Wyciągam ręce, padam na piersi okrętu,
Zdaje się, że pierś moja do pędu go nagli:
Lekko mi! rzeźwo! lubo! wiem, co to być ptakiem.

## BURZA

Zdarto żagle, ster prysnął, ryk wód, szum zawiei, 
Głosy trwoźnej gromady, pomp złowieszcze jęki, 
Ostatnie liny majtkom wyrwały się z ręki,
Słońce krwawo zachodzi, z nim reszta nadziei.
Wicher z tryumfem zawył, a na mokre góry 
Wznoszące się piętrami z morskiego odmętu 
Wstąpił genijusz śmierci i szedł do okrętu,
Jak żołnierz szturmujący w połamane mury.
Ci leżą na pół martwi, ów załamał dłonie,
Ten w objęcia przyjaciół żegnając się pada,
Ci modlą się przed śmiercią, aby śmierć odegnac.
Jeden podróżny siedział w milczeniu na stronie 
I pomyślił: szczęśliwy, kto siły postrada 
Albo modlić się umie lub ma z kim się żegnać.

## WIDOK GÓR ZE STEPÓW EUROPATORI 

PIELGRZYM I MIRZA
Pielgrzym
Tam? czy Allach postawił ścianą morze lodu?
Czy aniołom tron odlał z zamrożonej chmury?
Czy Diwy z ćwierci lądu dźwignęli te mury,
Aby gwiazd karawanę nie puszczać ze wschodu?
Na szczycie jaka łuna! pożar Carogrodu!
Czy Allach, gdy noc chylat rozciągnęła bury,
Dla światów żeglujących po morzu natury 
Tę latarnię zawiesił śród niebios obwodu?
Mirza
Tam? — Byłem; zima siedzi, tam dzioby potoków 
I gardła rzek widziałem pijące z jej gniazda.
Tchnąłem, z ust mych śnieg leciał; pomykałem kroków,
Gdzie orły dróg nie wiedzą, kończy się chmur jazda, 
Minąłem grom drzemiący w kolebce z obłoków,
Aż tam, gdzie nad mój turban była tylko gwiazda.
To Czatyrdah!

## BAKCZYSARAJ

Jeszcze wielka, już pusta Girajów dziedzina! 
Zmiatane czołem baszów ganki i przedsienia, 
Sofy, trony potęgi, miłości schronienia 
Przeskakuje sarańcza, obwija gadzina.
Skróś okien różnofarbnych powoju roślina, 
Wdzierając się na głuche ściany i sklepienia, 
Zajmuje dzieło ludzi w imię przyrodzenia 
I pisze Balsazara głoskami «Ruina».
W środku sali wycięte z marmuru naczynie;
To fontanna haremu, dotąd stoi cało 
I perłowe łzy sącząc woła przez pustynie:
«Gdzież jesteś, o miłości, potęgo i chwało!
Wy macie trwać na wieki, źródło szybko płynie, 
O hańbo! wyście przeszły, a źródło zostało».

## BAKCZYSARAJ W NOCY 

Rozchodzą się z dżamidów pobożni mieszkance, 
Odgłos izanu w cichym gubi się wieczorze. 
Zawstydziło się licem rubinowym zorze,
Srebrny król nocy dąży spocząć przy kochance.
Błyszczą w haremie niebios wieczne gwiazd kagańce, 
Śród nich po safirowym żegluje przestworze 
Jeden obłok, jak senny łabędź na jeziorze,
Pierś ma białą, a złotem malowane krańce.
Tu cień pada z menaru i wierzchu cyprysa.
Dalej czernią się kołem olbrzymy granitu,
Jak szatany siedzące w dywanie Eblisa
Pod namiotem ciemności; niekiedy z ich szczytu 
Budzi się błyskawica i pędem Farysa 
Przelatuje milczące pustynie błękitu.

## GRÓB POTOCKIEJ

W kraju wiosny, pomiędzy rozkosznymi sady, 
Uwiędłaś, młoda różo! bo przeszłości chwile, 
Ulatując od ciebie jak złote motyle,
Rzuciły w głębi serca pamiątek owady.
Tam na północ ku Polsce świecą gwiazd gromady, 
Dlaczegóż na tej drodze błyszczy się ich tyle?
Czy wzrok twój ognia pełen, nim zgasnął w mogile, 
Tam wiecznie lecąc jasne powypałał ślady?
Polko! — I ja dni skończę w samotnej żałobie;
Tu niech mi garstkę ziemi dłoń przyjazna rzuci. 
Podróżni często przy twym rozmawiają grobie,
I mnie wtenczas dźwięk mowy rodzinnej ocuci;
I wieszcz, samotną piosnkę dumając o tobie,
Ujrzy bliską mogiłę i dla mnie zanuci.

## MOGIŁY HAREMU 

MIRZA DO PIELGRZYMA
Tu z winnicy miłości niedojrzałe grona 
Wzięto na stół Allacha; tu perełki Wschodu,
Z morza uciech i szczęścia, porwała za młodu 
Truna, koncha wieczności, do mrocznego łona.
Skryła je niepamięci j czasu zasłona,
Nad nimi turban zimny błyszczy źród ogrodu 
Jak buńczuk wojska cieniów, i ledwie u spodu 
Zostały dłonią giaura wyryte imiona.
O wy, róże edeńskie! u szystości stoku 
Odkwitnęły dni wasze pod wstydu liściami,
Na wieki zatajone niewiernemu oku.
Teraz grób wasz spojrzenie cudzoziemca plami, 
Pozwalam mu — darujesz, o wielki Proroku!
On jeden z cudzoziemców poglądał ze łzami.

## BAJDARY

Wypuszczam na wiatr konia i nie szczędzę razów; 
Lasy, doliny, głazy, w kolei, w natłoku 
U nóg mych płyną, giną jak fale potoku;
Chcę odurzyć się, upić tym wirem pbrazów.
A gdy spieniony rumak nie słucha rozkazów.
Gdy świat kolory traci pod całunem mroku,
Jak w rozbitym źwierciedle, tak w mym spiekłym oku 
Snują się mary lasów i dolin, i głazów.
Ziemia śpi, mnie snu nie ma; skaczę w morskie łona, 
Czarny, wydęty bałwan z hukiem na brzeg dąży. 
Schylam ku niemu czoło, wyciągam ramiona,
Pęka nad głową fala, chaos mię okrąży;
Czekam, aż myśl, jak łódka wirami kręcona,
Zbłąka się i na chwilę w niepamięć pogrąży.

## AŁUSZTA W DZIEŃ 

Już góra z piersi mgliste otrząsa chylaty,
Rannym szumi namazem niwa złotokłosa,
Kłania się las i sypie z majowego włosa,
Jak z różańca kalifów, rubin i granaty.
Łąką w kwiatach, nad łąką latające kwiaty,
Motyle róźnofarbne, niby tęczy kosa,
Baldakimem z brylantów okryły niebiosa;
Dalej sararicza ciągnie swój całun skrzydlaty.
A kędy w wodach skała przegląda się łysa,
Wre morze i odparte z nowym szturmem pędzi;
W jego szumach gra światło jak w oczach tygrysa,
Sroższą zwiastując burzę dla ziemskiej krawędzi;
A na głębini fala lekko się kołysa 
I kąpią się w niej floty i stada łabędzi.

## AŁUSZTA W NOCY 

Rzeźwią się wiatry, dzienna wolnieje posucha,
Na barki Czatyrdahu spada lampa światów,
Rozbija się, rozlewa strumienie szkarłatów 
I gaśnie. Błędny pielgrzym ogląda się, słucha:
Już góry poczerniały, w dolinach noc głucha, 
Źródła szemrzą jak przez sen na łożu z bławatów; 
Powietrze tchnące wonią, tą muzyką kwiatów, 
Mówi do serca głosem tajemnym dla ucha.
Usypiam pod skrzydłami ciszy i ciemnoty;
Wtem budzą mię rażące meteoru błyski,
Niebo, ziemię i góry oblał potop złoty!
Nocy wschodnia! ty na kształt wschodniej odaliski 
Pieszczotami usypiasz, a kiedym snu bliski,
Ty iskrą oka znowu budzisz do pieszczoty.

## CZATYRDAH

Drżąc muślimin całuje stopy twej opoki.
Maszcie krymskiego statku, wielki Czatyrdahu!
O minarecie świata! o gór padyszachu!
Ty, nad skały poziomu uciekłszy w obłoki,
Siedzisz sobie pod bramą niebios, jak wysoki 
Gabryjel pilnujący ederiskiego gmachu.
Ciemny las twoim płaszczem, a janczary strachu 
Twój turban z chmur haftują błyskawic potoki.
Nam czy słońce dopieka, czyli mgła ocienia,
Czy sarańcza plon zetnie, czy giaur pali domy — 
Czatyrdahu, ty zawsze głuchy, nieruchomy,
Między światem i niebem jak drogman stworzenia, 
Podesławszy pod nogi ziemie, ludzi, gromy, 
Słuchasz tylko, co mówi Bóg do przyrodzenia.

## PIELGRZYM

U stóp moich kraina dostatków i krasy,
Nad głową niebo jasne, obok piękne lice;
Dlaczegóż stąd ucieka serce w okolice 
Dalekie, i niestety! jeszcze dalsze czasy?
Litwo! piały mi wdzięczniej twe szumiące lasy 
Niż słowiki Bajdaru, Salhiry dziewice;
I weselszy deptałem twoje trzęsawice 
Niż rubinowe morwy, złote ananasy.
Tak daleki! tak różna wabi mię ponęta;
Dlaczegóż roztargniony wzdycham bez ustanku 
Do tej, którą kochałem w dni moich poranku?
Ona w lubej dziedzinie, która mi odjęta,
Gdzie jej wszystko o wiernym powiada kochanku —
Depcąc świeże me ślady czyż o mnie pamięta?

## DROGA NAD PRZEPAŚCIĄ W CZUFUT-KALE 

MIRZA I PIELGRZYM
Mirza
Zmów pacierz, opuść wodze, odwróć na bok lica,
Tu jeździec końskim nogom swój rozum powierza; 
Dzielny koń! patrz, jak staje, głąb okiem rozmierza, 
Uklęka, brzeg wiszaru kopytem pochwycą,
I zawisnął. — Tam nie patrz, tam spadła źrenica,
Jak w studni Al-Kahiru, o dno nie uderza.
I ręką tam nie wskazuj, nie masz u rąk pierza;
I myśli tam nie puszczaj, bo myśl jak kotwica
Z łodzi drobnej ciśniona w nieźmiemość głębiny, 
Piorunem spadnie, morza do dna nie przewierci,
I łódź z sobą przechyli w otchłanie chaosu.
Pielgrzym
Mirzo, a ja spojrzałem! Przez świata szczeliny 
Tam widziałem — com widział, opowiem — po śmierci, 
Bo w żyjących języku nie ma na to głosu.

## GÓRA KIKINEIS

M i rza
Spojrzyj w przepaść — niebiosa leżące na dole,
To jest morze; — śród fali zda się, że ptak-góra, 
Piorunem zastrzelony, swe masztowe pióra 
Roztoczył kręgiem szerszym niż tęczy półkole
I wyspą śniegu nakrył błękitne wód pole.
Ta wyspa żeglująca w otchłani — to chmura!
Z jej piersi na pół świata spada noc ponura;
Czy widzisz płomienistą wstążkę na jej czole?
To jest piorun! — Lecz stójmy, otchłanie pod nogą, 
Musim wąwóz przesadzić w całym konia pędzie;
Ja skaczę, ty z gotowym biczem i ostrogą,
Gdy zniknę z oczu, patrzaj w owe skał krawędzie: 
Jeśli tam pióro błyśnie, to mój kołpak będzie; 
Jeżeli nie, już ludziom nie jechać tą drogą.

## RUINY ZAMKU W BAŁAKŁAWIE 

Te zamki, połamane zwaliska bez ładu.
Zdobiły cię i strzegły, o niewdzięczny Krymie! 
Dzisiaj sterczą na górach jak czaszki olbrzymie,
W nich gad mieszka lub człowiek podlejszy od gadu.
Szczeblujmy na wieżyce, szukam herbów śladu;
Jest i napis, tu może bohatera imię,
Co było wojsk postrachem, w zapomnieniu drzymie, 
Obwinione jak robak liściem winogradu.
Tu Grek dłutował w murach ateńskie ozdoby,
Stąd Italczyk Mongołom narzucał żelaza 
I mekkański przybylec nucił pieśń namaza.
Dziś sępy czarnym skrzydłem oblatują groby,
Jak w mieście, które całkiem wybije zaraza, 
Wiecznie z baszt powiewają chorągwie żałoby.

## AJUDAH

Lubię poglądać wsparty na Judahu skale,
Jak spienione bałwany to w czarne szeregi 
Ścisnąwszy się buchają, to jak srebrne śniegi 
W milijonowych tęczach kołują wspaniale.
Trącą się o mieliznę, rozbiją na fale,
Jak wojsko wielorybów zalegając brzegi,
Zdobędą ląd w tryumfie i na powrót zbiegi,
Miecą za sobą muszle, perły i korale.
Podobnie na twe serce, o poeto młody! 
Namiętność często groźne wzburza niepogody, 
Lecz gdy podniesiesz bardon, ona bez twej szkody
Ucieka w zapomnienia pogrążyć się toni 
I nieśmiertelne pieśni za sobą uroni,
Z których wieki uplotą ozdobę twych skroni.

## OBJAŚNIENIA

## STEPY AKERMAŃSKIE

Omijam koralowe ostrowy burzanu...
Na Ukrainie i Pobereżu nazywają burzanami wielkie krzaki ziela, które w czasie lata kwiatem okryte nadają przyjemną rozmaitość płaszczyznom.

## WIDOK GÓR ZE STEPÓW KOZŁOWA

Czy Diwy z ćwierci lądu dźwignęli te mury...
Diwy, podług starożytnej mitologii Persów, złośliwe geniusze, które niegdyś panowały na ziemi, potem wygnane przez aniołów, mieszkają teraz na końcu świata, za górą Kaf.

Na szczycie jaka luna' pożar Carogrodu!..
Wierzchołki Czatyrdahu po zachodzie słońca, skutkiem odbijających się promieni, przez czas jakiś zdają się być w ogniu.

To Czaty rdah!
Najwyższa w paśmie gór Krymskich na brzegu południowym, daje się widzieć z daleka, niemal na 200 werst, z różnych stron, w postaci olbrzymiej chmury sinawego kolom.

## BAKCZYSARAJ

W dolinie, otoczonej ze wszech stron górami, leży miasto Bakczysaraj, niegdyś stolica Girajów, chanów krymskich

Ipisze Balsazara głoskami «Ruina» «Tejże godziny wyszły palce ręki człowieczej, które pisały przeciwko świecznikowi na ścierne pałacu królewskiego, a król (Balsazar) widział część ręki, która pisała».
(Proroctwo Danielowe, V, 5, 25, 26, 27, 28.)

## BAKCZYSARAJ W NOCY

...Rozchodzą się z dżamidów pobożni mieszkance...
Mesdżid lub dżiami, są to zwyczajne meczety.
Zewnątrz po rogach świątyni, wznoszą się cienkie, wystrzelone w niebo wieżyczki, które minaretami, menarę, zowią; są one w połowie swej wysokości otoczone galerią, szur/ę.
z której miuezzinowie.
czyli oznajmicielc, zwołują lud na modlitwę.
To zwoływanie, wyśpiewane z galerii, zowie się izanem.
Pięć razy na dzień, w oznaczonych godzinach, daje się słyszeć izan ze wszystkich minaretów, a czysty i donośny głos miuezzinów przyjemnie rozlega się w powietrzokręgu miast muzułmańskich, w których z powodu nieużywania kołowych pojazdów szczególniejsza cichość panuje.
(Sękowski.
Collectanea.
Т. I, k.
66.)

...Jak szatany siedzące >v dywanie Eblisa...
Eblis, albo Iblis, lub Garazel, jest to Lucyper u mahometanów.

...Budzi się błuskaw'ica i pędem Farysa...
Farys, rycerz u Arabów-Beduinów.

## GRÓB POTOCKIEJ

Niedaleko pałacu chanów wznosi się mogiła w guście wschodnim zbudowana z okrągłą kopułą.
Jest powieść między pospólstwem w Krymie, że ten pomnik wystawiony był przez Kerim Giraja dla niewolnicy, którą nadzwyczajnie kochał.
Niewolnica miała być Polka, z domu Potockich.
Autor uczenie i pięknie napisanej Podróży po Krymie, Murawiew-Apostoł, utrzymuje, że powieść ta jest bez zasady i że grobowiec kryje zwłoki jakiejś Gruzinki.
Nie wiemy, na czym opiera swoje mniemanie: bo zarzut, iż Tataro wie w połowie ośmnastego wieku tak łatwo niewolnic z domu Potockich uprowadzać nie mogli, nie jest dostateczny.
Wiadome są ostatnie zaburzenia kozackie na Ukrainie, skąd niemało ludu uprowadzono i przedano sąsiednim Tatarom.
W Polszczę liczne są familije szlacheckie imienia Potockich, i wspomniona branka niekoniecznie mogła należeć do znakomitego domu dziedziców Humania, który najazdom tatarskim lub rozruchom kozackim mniej był dostępnym.
Z powieści gminnej o grobowcu bakczysarajskim poeta rosyjski, Aleksander Puszkin, z właściwym mu talentem napisał powieść Fontanna Bakczysarąjska.

## MOGIŁY HAREMU

W rozkosznym ogrodzie, wśród wysmukłych topoli i drzew morwowych stoją grobowce z białego marmuru chanów i sułtanów, ich żon i krewnych; w pobliskich dwóch budowach leżą truny zwalone bez ładu: były one niegdyś bogato wybite, dziś sterczą nagie deski i szmaty całunu.

...Nad nimi turban zimny błyszczy śród ogrodu...
Musułmanie nad grobami mężczyzn i niewiast stawią kamienne zawojc innego dla obu płci kształtu.

...Zostały dłonią giaura wyryte imiona...
Giaur znaczy «niewierny».
Tak muzułmanie nazywają chrześcijan.

## BAJDARY

Piękna dolina, przez którą zwykle wjeżdża się na brzeg południowy Krymu.

## ALUSZTA W DZIEŃ

Jedno z miejsc najrozkoszniejszych Krymu; tam jut wiatry północne nigdy nie dochodzą i podróżny w listopadzie szuka częstokroć chłodu pod cieniem ogromnych orzechów włoskich, jeszcze zielonych.

...Rannym szumi namazem niwa złotokłosa...
Namaz, modlitwa muzułmańska, którą odprawiają, siedząc i bijąc pokłony.

...Jak z różańca kalifów, rubin i granaty...
Muzułmanie używają w czasie modłów różańca, który u znakomitych osób z kosztownych bywa kamieni.
Granatowe i morwowe drzewa, czerwieniejące się rozkosznym owocem, są pospolite na całym brzegu południowym Krymu.

## CZATYRDAH

...O minarecie świata!
o gór padyszachu!
Padyszach, tytuł sułtana tureckiego.

...Gabtyjel, pilnujący edeńskiego gmachu...
Zostawiam imię Gabryjela jako powszechniej znajome; ale właściwym strażnikiem niebios podług mitologii wschodniej jest Ramek (konstelacja Arcturus), jedna z dwóch wielkich gwiazd zwanych As semekein.

## DROGA NAD PRZEPAŚCIĄ W CZUFUT-KALE

Miasteczko na wyniosłej skale; domy na brzegu stojące mają podobieństwo do gniazd jaskółczych; ścieżka wiodąca na górę jest przykra i nad przepaścią wisząca.
W samym mieście ściany domów łączą się prawie ze zrębem skały; spojrzawszy przez okno, wzrok gubi się w głębi nieźmiemej.

...Tu jeździec końskim nogom swój rozum powierza...
Koń krymski w trudnych i niebezpiecznych przeprawach zdaje się posiadać szczególniejszy instynkt ostrożności i pewności.
Nim krok postawi, trzymając na powietrzu nogę szuka kamienia i próbuje, czy bezpiecznie stąpić i ostać się może.

## GORA KIKINEIS

...To jest morze; — śród fali zda sif, te ptak-góra...
Ptakgóra.
znajomy i Tysiąca Noty Jest to sławny w mitologii perskiej, po wielekroć od poetów wschodnich opisywany ptak Simurg.
«Wielki on (powiada Firdusst w Szah-Name) jak góra, a mocny jak twierdza, słonia unosi w szponach swoich», i dalej: «ujrzawszy rycerzy (Simurg) zerwał się jak chmura ze skały, na której mieszka, i ciągnął przez powietrze jak huragan, rzucając cień na wojska jeźdźców». 
...
Ta wyspa teglujqca w otchłani — to chmura.'..
Z wierzchołka gór wzniesionych nad krainę obłoków, jeżeli spójrzymy na chmury płynące ponad morzem, zdaje się, źe lezą na wodzie w kształcie wielkich wysp białych.
Ciekawy ten fenomen oglądałem z Czatyrdahu.

## RUINY ZAMKU W BALAKŁAWIE

Nad zatoką tego imienia stoją gruzy zamku, zbudowanego niegdyś przez Greków, przychodniów z Miletu.
Później Genueńczycy wznieśli na tym miejscu twierdzę Cembalo
