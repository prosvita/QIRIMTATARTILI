# КЪЫРЫМ СОНЕТЛЕРИ

## АКЪКЕРМАН ЧЁЛЛЕРИ 

Ялдап чыкътым сувсыз — къуру океаннынъ кенълигине. 
Арабам да аллы-гуллю ешилликлер арасында,
Мсрджан киби балкъылдагьан ювшанларнынъ далгъасында 
Къайыкъ киби де саллана, котериле, бата, эне.
Къаш къарарды. Этрафта не ел корюне, не къаралты... 
Кокке бакъып араштырам ёл косьтерген йылдызларны. 
Аджеп, не о — парылдагъан узакъларда? Булутлармы?
Ёкъ, о — Турла, Акъксрманда лампад янды.
Этраф чым-чырт... Токътадым ве динълеп турам! 
Юксеклерден турналарнынъ сеси келе. Йылан тийген от шытырдай. 
Кобелекнинъ къанатлары сыйпап кечкен гуль къыбырдай.
Бу тынчлыкъта нефес алмай сергекленип динъленемен, 
Узакъ Литва тарафындан бир сес келир деп иньлеймен... 
Кетем кене ёлгъа тюшип... Мени ич бир сес чагъырмай.

## ДЕНЪИЗ ТЫНЧЛЫГЪЫ

ТАРХАНКУТ ЮКСЕКЛИГИНДЕ
Байракъ яваш титрей. 
Сыджакъ талматюште 
Перилердай далгъачыкълар эп чалкъана.
Дерсинъ байгъын ёсма татлы ойгъа далгъан, 
Кокюс керип нефес ала татлы тюште.
Дженк битксн сонъ джиберильгсн байракълардай 
Елькенлер де байгъынлыкъта юкълап къалгъан. 
Геми тура къыбырдамай — зынджырлангъан, Ёлджулар шенъ. Дюменджи эп юкъусырай.
Денъиз! Сенинъ муджизевий сувларынъда
Юкълай къыскъач тынч ве сакин сув тынгъанда, 
Боран турса, къыекъачларын тез къабарта.
Фикир! Сенде хатраларнынъ йыланы бар. 
Фуртуналар котерильее, о тынч ята,
Юрек энди тынчлангьанда — зеэр къата.

## ЯЛДАВ

Сес-шамата! Дсшетлсне денъиз бирден. 
Афакъанлы далгъалар эп котериле,
Азырланынъ! Айды-айды! — сеси келе,
Бир денъизджи орюмчикдай йипке минген.
Боран-Боран! Титрсп башлай гсми фена.
Копюкленген сув ичине чома-бата,
Котериле, де сагъ, де сол янгьа ята,
Булутларны йыртып еонъра къанатлана.
Къальбим таша. Не къадар бахт! — деп къычырам. 
Елькенлердай рухум бирден котериле.
Фуртунагьа мен де къаршы къатты турам.
Геми дерсинъ менден такъат ву кучь ала, 
Кокюсюм де когертеге эп тиреле,—
Сербест къушым! Фуртуналар артта къала!

## БОРАН

Ель окюрип, слькенлерни ве дюменни юлкъуп атгы. 
Къасыргъанынъ сызгъырувы. Джан талашкъан сес-шамата, 
Помпаларнынъ гъычырдысы. Парча-кесек йиплер ята, 
Сонъки умют киби кокте ал къан тюслю кунеш бата.
Боран улуй тантаналы, сув дагьлары котериле, 
Шапырыла-копюрилс эм де къайнай сувнынъ тюби; 
Санки-дерсинъ шиддетли ве снъильмез бир аскер киби 
Геми тараф дешетли бир сувукъ эджель басып келе.
Бирси эснн джойып ята, даа бирси джан талаша, 
Достларынен сагълыкълашып даа бирси эп чокъуна,
Даа бирси сагъ къалмакъчюн дуа эте — эп окъуна.
Тек бир ёлджу сес-солукъсыз бир кошеде тынч отура 
Ве тюшюне: «Бойле куньде бахтлыдыр тек эсин джойгъан, 
Я да окъуп дуасыны достларынен сагълыкълашкъан».

## КЕЗЛЕВ ЧЁЛЛЕРИ ТАРАФЫНДАН ДАГЬЛАРНЫНЪ КОРЮНИШИ

СЕЙЯХ BE МЫРЗА 
Сейях
Анда не я? Алла къургъан буз дагълармы?
Я мелеклер тахты — бузлы булутлармы? 
Шаркътан йылдыз ксрванлары кечмесин, деп, 
Девлер къургъан юдже-мухкем диварлармы?
Дагъ уджунда къырмызы не? Янгъын бармы? 
Ёкъса, Алла ёлда къалгъан къулларына 
Денъиздеки гемилернинъ ёлларына 
Ярыкъ бермек ичюн кокке шам астымы?
М ы р з а
Э-э... Андамы? Олгъан ерим. Къыш ювасы... 
О ювадан озенчиклер еувлар иче,
Нефес алсанъ, агьызынъдан бузлар коче..
Анда къартал аякъ баемаз, еерт авасы,
Анда тек мен аякъ бастым. Булутларнынъ 
Арасында яшын яна,—
О — Чатырдагъ!

## БАГЬЧАСАРАЙ

Герайханнынъ корьксм кошкю бошап къалгъан. 
Шурет тахты, ашкъ софасы, басамакълар, 
Пашаларнынъ башы тийген босагъалар 
Чегертки ве йыланларгъа юва олгъан.
Чешит ренкли джамлар узьрс от чырмашкъан, 
Первазларгьа, сачакъларгьа бой узатып.
Инсан къургъан гузслликке зеэр къатып,— 
Валтасарнынъ эли киби «Оль!» — деп язгъан.
Бу сарайда инджи киби козьяш тамлай,
О — аремнинъ сагъ къалгъан бир таш чсшмеси,— 
Монъли-монъли сесленмектс агьлай-агълай:
«Къайдасыз эй, Тахт ве Шурет! Ашкъ нефеси! 
Кеттинъиз сиз эбедиен яшап олмай,
Меним исе аля даа тынмай сесим!»

## БАГЬЧАСАРАЙ ГЕДЖЕСИ 

Намаз битти. Сес-шамата ятышмакъта. 
Сакинликке синъип кетти эзан сеси;
Тынч геджснинъ кумюш тюслю падишасы 
Ал уфукъкъа — яресине ашыкъмакъта.
Кокте арем йылдызлары мильт-мильт яна; 
Бир булутчыкъ кезип юре акъчиль чырай, 
Дерсинъ акъкъуш голь ичинде юкъусырай,— 
Акъ герданы алтын сувнен ялдызлана.
Ёл устюне кольге ташлай бир кипарис, 
Минарелер этрафында къая-дагълар,— 
Дерсинъ сарып алгъан дехшет къара Иблис.
Козьни бирден кучьлю шемшек къамаштыра, 
Дагълар узьре кечип Фарис шиддет иле 
Гедженинъ зифт къаранлыгъын айдаштыра.

## ПОТОЦКАЯНЫНЪ ДЮРБЕСИ 

Эфсаневий юртнынъ баарь багьчасында солдынъ сен.
Эй, тазе гуль! Бахтлы-зевкълы саатлеринъ бир андай 
Кечип кетти козь алдында из ве нишан къалдырмай, 
Хатыралар зеэринен къальбинъ ташып-толдынъ сен.
Къайдан кельди къаранлыкъта бу къадар чокъ йылдызлар? 
Ана, бирси шималь бетте — Лехистанда балкъылдай, 
Тувгьан юрткъа учаяткъан сенинъ атеш-къорынъдай 
Дерсинъ кокке сепильгенлер, аля даа яналар.
Лех ёсмасы! Мен де сендай гьурбет ильде олерим. 
Комьгейдилер барем мени сенинъ иле бир ерге!
Мындан кечкен сейяхларнынъ агъызындан кимерде
Тувгьан тильде лакъырдылар эшитирим-динълерим.
Бир кунь ола келир шаир зияретке-къабринъе,
Янынъдаки шу обагьа бакъып анъар мени де.

## APEM КЪАБИРЛЕРИ 

МЫРЗА — СЕЙЯХКЪА
Ашкъ-муаббет багьчасында къувамына етмеген 
Салкъымларны узип алгъан Акъ-Тааля кунь эвель. 
Бахт-сеадет къучагъындан хырсызлангъан инджилер 
Эбедиен къаранлыкънынъ къучагъына комюльген.
Рух-нэшлери унутулув пердесинен къаплангъан, 
Къабирлернинъ узерине таш чалмалар асылгъан.
Ве келеджек несиль ичюн явурларнынъ элинен 
Башташларгъа ольгенлернинъ исимлери язылгъан.
Ах, сиз дженнет чечеклери! Ачылмадан солдынъыз, 
Талийинъиз бу чешмеде ашкъ-муаббет тапмады, 
Маъсюмлик ве куньджиликнинъ къурбанлары олдынъыз.
Даа бир явур къабринъизни тахкъирледи-таптады; 
Пейгъамберим, афу эйле, явурны мен кетирдим,— 
Къабирлерге кусюп бакъкъан козьлеринде яш корьдим!

## БАЙДАР

Аджымайып къамчылайым ельге къаршы атымны. 
Ешиль вадий, орман, дагъ ве учурымлы къаялар 
Аякъларым тюбюнде гурь далгъалардай таялар, 
Сархошлана ве унутам куньдогъуш ве батыны.
Терге баткъан атым артыкъ саибини динълемей.
Вира учам, янакъларым ельден яна — аллана,
Орман, вадий ве дагъларнынъ кольгелери джанлана 
Козь алдымда. Башкъа ич бир шей козюме корюнмей.
Барлыкъ юкълай. Мен-юкъусыз. Денъиз бетке атылам. 
Ялыларгъа басып келе дагълар киби далгъалар, 
Эллеримни узатам да далгъаларгъа къатылам.
Гурьдели бир къувет иле capa мени алкъалар.
Шу алкъалар теренлиги ойларымны юткъайды,
Ич олмадым бир сание унутылгъай — баткъайдым.

## АЛУШТА КУНЬДЮЗ 

Къою думай джуббесини ешиль дагълар ташлады. 
Алтын башакъ тарлалары дерсинъ намаз къылмакъта, 
Орманлар да ешиль сачын эгилип тарамакъта, 
Дерсинъ хафиф якъут ташлы теспи чекип башлады.
Тюземликте чешит ренкли гуль-чечеклер учалар: 
Эльмаз киби парылдагъан ве янгъан бу къандиллер — 
Гуллер дегиль, сырлы-сырлы кобелеклер-бенеклер, 
Даа бир якъта чегергкилер ешилликни къучалар.
Терен денъиз ортасында тура чыплакъ бир къая. 
Денъиз къайнай, арслан киби шу къаягъа урула, 
Кучьлю-кучьлю урула да копюкленип къопая.
Кене къайтып келирим, деп, къоркъуза ве шапрыла. 
Амма мавы денъиз сакин. Мавылыкънынъ тёрюнде 
Чагъалалар уча эм де акъ гемилер корюне.

## АЛУШТА ГЕДЖЕ 

Салкъын ельчик эсти яваш. Дюнья шеми 
Чатырдагьгъа урулды да парчаланды, 
Къаяларны алландырып, сёнип къалды, 
Орталыкъны дым къаранлыкъ сарып алды.
Гедже басты. Къарарды дагь орькечлери. 
Вадийлерде ирмакъ сеси эшитиле, 
Багьчалардан миегьамбер хош къокъу келе,— 
Эзгин-эзгин йырлай вадий чечеклери.
Юкъсурайым бу къаранлыкъ сакинликте. 
Кокте бирден учкъан йылдыз парылдады, 
Козь къамашты, дагъ-орманлар ярыкъланды.
Эй, сен уйкъу кетириджи гузель гедже! 
Эркелетип ихтирасны сёндюресинъ,
Гузеллигинъ иле джанны ольдюресинъ.

## ЧАТЫРДАГЪ

Титреп санъа седжде этем, улу дагъ!
Эй, сен, Къырым гемисининъ диреги,
Сен — дюньянынъ минареси, юреги,—
Бутюн дагълар падишасы, Чатырдагъ!
Санки дженнет къапусынынъ опонде 
Джебраильдай сакъчы олып къалгъансынъ. 
Ешиль дагьны урба этип алгъансынъ,— 
Булутлардан чалманъ бар баш тёбенъде.
Эй, Чатырдагъ, сен эп сююот сакълайсынъ,— 
Тёпемизде кунеш кулип бакъса да,
Я да явур эвимизни якъса да,
Сагъыр, кёрдай эшитмейсинъ, бакъмайсынъ. 
Факъат кокке бакъып субет къурасынъ,—
Бу — Алланынъ эмри, дей де турасынъ.

## СЕЙЯХ

Сехирли бир ульке тура меним къаршымда, 
Адамлары мусафирчен бол-сал мемлекет. 
Къальбим исе гъам-кедернен толып-ташаркен, 
Башкъа узакъ бир юрт тура ой ве башымда.
Литва! Сенинъ орманларынъ эйи йырлайлар 
Салгьыр къызы вс Байдарнынъ гузеллеринден. 
Бу топракънынъ кербар емиш ве гуллеринден 
Меним ичюн къыйметлидир чиркин батакълар.
Иракъ тюштим сенден Ватан! Бу хош улькеде 
Этрафымда гузелликке бакъып тоймайым,— 
Яш омрюмнинъ ильк гулюни анъам кене де.
Тувгъан юртта къалды ёсмам, оны ойлайым,— 
Хатырлаймы экен мени садыкъ гузелим? 
Силинмейип къалдымекен тазе излерим?

## ЧУФУТ-КЪАЛЕНИНЪ УЧУРЫМЛЫ ЁЛУ 

Мырза ве Сейях
М ы р з а
Дуа эт, быракъ джугенни, чевир юзюнъни,
Ашагьа бакъма, мында тек атынъа базан.
Зеккий алаша туягъы алтында чакъыллар тоза, 
Секирмеге азырлана, терснликке тике козюни.
А, секирди! Бакъма! Учурымны ойлама!
Къадим Аль-Къахирнинъ теренлиги бар анда. 
Файда бермез, эллеринъни къанат киби джайдырма, 
О къаранлыкъ теренликке фикиринъни ёллама.
Геми зынджыры киби фикиринъ батар кетер,
Амма денъиз тюбюне барып етмез бир заман. 
Къалабалыкъ бу дюньяда олурсынъ даа бетер.
Сейях
Мырза, анда бакътым да анъладым. Артыкъ етер, 
Корьгенимни айталмам тирилернинъ тилинде;
О дюньяда сёйлерим мен — олюлернинъ илинде.

## КИКИНЕИЗ ДАГЬЫ 

Мырза
Ашагъыда корюнген шей — сема дегиль, денъиздир.
Юксек-юксек далгъалар — йылдырымнынъ кучюнен 
Ольдюрильген дагь къушынынъ джайдырылгъан къанаты, 
Чешит ренклер — кок къушагъы къалдыргъан гузель издир.
Сувнынъ мавы тюземлигин къарлы ада къаплады. 
Теренликте ялдагъан шей — ада дегиль, булуттыр.
Яры дюнья узерине кольгесини ташлады,
О кольгени кучьлю шемшек ярыкъ нурнен ашлады.
Мында бираз токътайыкъ да. Огюмизде учурум!
Бир ат секирювинде сен ондан кечмелисинъ.
Мына, башта мен секирем. Сен исе бакъ артымдан.
Секиргенде ельпиреген чалмамны сечмелисинъ,
Эгер чалмам корюнмесе, сен секирме, арткъа къайт, 
Адамларгъа: сизге мында ёл ёкътыр деп анълат-айт.

## БАЛЫКЪЛАВАДА КЪАЛЕ ЙЫКЬЫНТЫЛАРЫ 

Харебеге чевирильген къалелернинъ йыкъынтысы 
Бир заманда ярашыгъынъ ве къоруйджынъ эди, Къырым! 
Энди исе къафа ташлар ичиндеки бутюн сырынъ 
Иылан олып яшамакъта, о йыланлар адам тюслю.
Котерилем басамакътан, араштырам тугъраларны;
Мына язы. Бельки бу бир къараманнынъ исимидир?
Бир заманда душманларгъа къоркъу салгъан кимсин-кимдир, 
Корем, оны сарып алгъан ешиль юзюм япракълары.
Мында румлар къалдыргъан чокъ орьнеклер бар, 
Дженевизлер монгъолларгьа къаршы тургъан окъ-къылычлар, 
Меккеге ёл алгъанларнынъ хулюс намаз тюркюлери.
Къара къузгъун къанатлары саргъан мында мезарлыкъны.
Эр шей джанеыз, сес-солукъсыз къатып къалгъан, 
Дерсинъ эджель бу шеэрге омюрбилля къыргъын салгъан.

## АЮВДАГЪ

Аювдагьнынъ къаясына аякъ басып сейир этем, 
Копюкленген далгьаларнынъ сияргъан дать сыралары 
Де къайнаша, де ятыша кумюш нурлар септиререк,
Кок къушагъын ренки киби чешит тюс сув тамчылары.
Бир-бирини къувып къачкъан, шапырылгъан бу далгъалар 
Балыкъларнынъ сюрюсидай ялыларгъа урулалар. 
Тантаналы бир сурьатнен кене арткъа чекилелер, 
Къабурчакъны, инджилерни, мерджанларны септирелер.
Эбет, сенинъ къальбинъ де шай далгъалана эй, яш шаир, 
Фуртунадай кирип келе юрегиъне ашкъ далгъасы, 
Коксюнъ энди къабаргьанда кечип кете ашкъ дакъкъасы!
Ихтирасынъ алевленип, иште, бойле туташкъанда, 
Боранлардан къальбинъе тек гурьдели йыр синъип кьала, 
Иште, сени эбдиен къучагъына тек о ала!

## АНЪЛАТУВ

## АКЪКЕРМАН ЧЁЛЛЕРИ

Мерджан киби балкъылдагъан ювшанларнынъ далгъасында.
Украина ве денъиз ялысында юксек оськен ве язда чечек ачкъан, гузель къокъу сачып чёль ичинде айырылып тургъан бу осюмликке ювшан дейлер.

## КЕЗЛЕВ ЧЁЛЛЕРИ ТАРАФЫНДАН ДАГЪЛАРНЫНЪ КОРЮНИШИ

...Девлер къургьан юдже-мухкем диварлариы?
Девлер — къадимий Аджем эфсанесинде дехшетли кучьлер, бир заманларда ерде укюм сюргенлер, сонъра мелеклер тарафындан къувулгъанлар, шимди исе дюньянынъ о бир четинде, Къаф дагьы артында яшай эмишлер.

Дагъ уджунда къырмызы не?
Янгъын бармы?
Акъшам устю кунеш батайым-батайым дегенде онынъ къырмызы нурлары алтында Чатырдагьнынъ уджу алев туташкъан киби корюлс.

Чатырдагъ — Къырымнынъ дженюбий ялысындаки дагъ зынджырлары арасыида юксек дагьдыр; о эр бир тарафтан, атыа эки юз чакъырым ердеи биле мавы ренкли къоджамаи будут киби корюлс.

## БАГЬЧАСАРАЙ

Багьчасараи эр тарафы дагъларнен сарылгъан вадий ичиндс ерлсшкен шеэр, бир заманларла Къырым ханлары Гсрайларнынъ пайтахты олгъаи.

Валтасарнынъ эли киби «Оль!» — деп язгъан Валтасар — эфсаиевий падиша. 

## БАГЬЧАСАРЛЙ ГЕДЖЕСИ

Сакишикке синъип кетти эзан сеси...
Мечит, джами — намаз къылынгъан ер.
Тыштын кошелеринде юксек минарелери бар.
Шерефелерине муэззин чыкъып эзан окъуй ве мусульманларны намазгьа чагъыра Эр кунь бсш керс белли саатлсрде минарелсрдсн эзан ссси эиттиле вс арабалар ш а мата с ы олмагъан сокъакълар бою муэззиннинъ тсмиз янгъыравукт, сеси хош эшнтиле. 
...Дерсинъ сарып алгъъан дехшет къара Иблис.
Иблис,  Эвлис я да Гаразель — мусульманларда шейтан.

...Дагьлар узьре ксчип Фарис шиддет иле — Фарис бадавий, (кочюп юрип яшагъан) арапларда — пехлеван.

## ПОТОЦКАЯНЫНЪ ДЮРБЕСИ

Хансарайдан узакъ олмагъан бир ерде шаркъ услюбинде япылгъан къуббели дюрбе бар.
Къырымда халкъ арасында юрген эфсанеге коре бу дюрбе Къырым Герай тарафындан онынъ арем севимлисине къурулгъаи ядикярлыкъ сайыла.
Айткъанларына коре аремге тюшкен бу эсире Лехистаннынъ Потоцкийлер къорантасындан экен.
Муэллиф Муравьёв — Апостол озюнинъ терен бильгиси иле язгьан «Таврида бою сеяхат» адлы китабында риваетнинъ догъру олмагъаныны ве мында насылдыр гурджи къызынынъ дефн олунгьаныны яза.
Бунынъ неге эсасланып бойле язгъаныны бильмеймиз, амма онынъ, XVIII асырнынъ ярысында татарлар Потоцкийлер тавабасындан эсир алабильмезлер, деп тасдыкълагьаны эсаслы дегиль.
Украннада къазакъларнынъ сонъки башкотерювлери эр кезге белли, о заманда баягъы бир халкъ эсир алынгъан ве татарларгъа сатылгъан эди.
Лехистанда Потоцкий деген сойады ташыгъан асылзаде къорантасы чокъ эди, шунынъ ичюн бу къызнынъ татарлар ве къазакълар тарафындан эсирликке алынгъан бир башкъа Потоцкийлернинъ къызы олмасы мумкюн.
Халкъ риваетлерине эсасланаракъ, бу Багьчасарай дюрбеси акъкъында рус шаири Александр Пушкин онъа хас истидат иле «Багьчасарай чешмеси» адлы дестан язды.

## АРЕМ КЪАБИРЛЕРИ

Гузель багъчада, юксек сельби ве дут тереклери арасында ханларнынъ, султанларнынъ, оларнынъ къадынларынынъ ве сойларынынъ беяз мермер ташлы къабирлери бар; эки йыкъынты бина арасында о къабирлер де йыкъынтыгъа чевирильгенлер; бир заманда олар абадан ве зенгин яраштырылгъан къабирлер олгъан, энди нисе ялынъыз тахталар къатайип тура, безлер асылып туралар.

...
Къабирчернинъ узерине таш чалмалар асылгъан Мусульманлар зркек вк къалын къабрилери узерине чешит шекиллерле таштан чалмалар къоялар

Ве келеджек несиль ичюн явурларнынъ элинен...
Явур — динсиз манасында бир сёз.
Мусульмаилар христианларгъа шай дейлер.

## БАЙДАР

Байдар — Къырымныиъ дженюп ялысына кирильген гузель бир вадий, ува.

## АЛУШТА КУНЬДЮЗ

Алушта — Къырымныиъ знъ гузель кошелеринден бири; анда шималь еллери олмай, шунынъ ичюн мында кельген сейяхлар ноябрь айында биле къоджаман джевиз тереклери тюбюнде раатланмакъ ичюн салкъын ер къыдыралар.

Алтын башакъ тарлалары дерсинъ намаз къылмакъта...
Намаз — мусульманларнынъ куньде 6eш кере отуруп ве эгилип эткен дуалары.

...Дерсинъ хафиф якъут ташлы теспи чекип башлады.
Мусульманлар дува окъугъанда теспи чекслер, — зенгин аданларнынъ теспилери къыйметли ташлардан ола

## ЧАТЫРДАГЪ

...Бутюн дагълар падишасы.
Чатырдагъ!
Падиша — тюрк султанынынъ унваны.

..
Джебраильдай сакъчы ашп къалгъансынъ.
Эр кеске белли олгъан Джебраил адыны къалдырам, амма шаркъ риваетлерине коре, кок сакъчысы Рамегъ Ас-Самакин йылдызлар уюрими олгъан.

## ЧУФУТ-КЪАЛЕНИНЪ УЧУРЫМЛЫ ЁЛУ

Чуфут-Къале — юксек къаялар устюндеки шеэрчик, къаялар четиндеки эвлер къарылгъач юваларыны анъдыралар, дать тарафкъа узангъан сокъачыкъ исе учурумлы ве гъает техликели.
Къаледеки эвчилер къаягьа япышкъан, пенджереден бакъкъанда назар терен ярда джоюла.

Зеккий алаша туягъы алтында чакъыллар тоза...
Къырым атлары къыйын ве хавфлы ёлларда гъает сергет олалар.
Адым атмаздан эвель, ат, башта аягъыны котерип, басмакъ яхут секирмек мумкюн я да мумкюн олмагьаныны дуя.

## КИКИНЕИЗ ДАГЬЫ

...Ольдюрильген дагъ къушынынъ джайдырылгъан къанаты...
«Бинъ бир гедже» адлы Иран риваетинде шаркъ шаирлери тарафындан чокъ керелер изаат этильген белли Симург къушы.
«О дагъ киби къоджаман, — деп ифаде эте Фирдевси Шах-намеде,— къале киби кучьлю, о панджасынен фильни биле котерир...». 
Теренликте ялдагъан шей — ада дегиль, булуттыр.
Булутлар усьтюне котерильген къырларнынъ тёбесинден денъиз бетке бакъкъанда, денъиз устюндеки булутлар сувда тургъан балабан адаларгъа ошай.
Бу меракълы манзараны Чатырдагъдан корьдим.

## БАЛЫКЪЛАВАДА КЪЛЛЕ ЙЫКЪЫНТЫЛАРЫ

Милетли юнанлар тарафындан къурулгьан къале.
Сонь дженевизлер бу ерде Цембало къалесини къурдылар.
