# Диктант

Коюмизде орта мектеп олмагьаны ичюн кьомшу койдеки мектепке кьатнамагьа меджбур олам.
Анда орта мектепи бар.
Ел бою эм кетем, эм саям: анда баргьандже — эки километр, кери къайткъандже — эки километр.
Эки кере эки исе дёрт.
Бир афтада йигирми дёрт километр, бир айда — докъсан алты, бир йылда исе бинъден зияде километр.
Бойле этип, Ер курресини де айланып чыкъмакъ мумкюн...

Мени 5-нджи “б” сыныфкъа яздылар.
Сойадымны джедвельге язаяткъанларында чанъ къакъылды, биринджи дерске кечке къалып кирдим.

Сыныфкъа кирип, бар сесимнен: “Селям алейкум!” — дедим.
Сыныфта отургъан балалар ерлеринден атылып турып: “Алейкум селям, директор аркъадаш”!— деп бирдемликнен мени селямладылар.
Дели дегилим, эбет.
Сыныфкъа директор кельмек кереклигини анъладым.
Амма онынъ ерине мен кирдим.

Оджапче сойадымны журналгъа язып, козьлеринен пейджере янындаки ралеге ишмар этти.
Рале башында сап-сары бир къыз отура.
Оджапчем ишарет таячыгъынен шу ерни косьтерип:

— Бу ер бош, — деди.

Балалар кулюштилер.
Дели дегилим, амма олар не ичюн кульгенлерини анъламадым.
Анъламагъа тырышкъанымда сыныфкъа директор кирди.

Тенефюс вакъытында сары баш къомшум явашчыкътан менден:

— Адынъ недир?
— деп сорады.

— Руслан!
— деп, джевап бердим мен.

Бирден, не ичюндир, сыныфтаки бутюн балалар кулип башладылар.
Дели олмасам да, бир шей анълап оламадым ве явашчыкътан къомшумдан:

— Я сенинъ адынъ не?
— деп сорадым.

— Руслана...

Анълашылды.
Энди бутюн вакъыт эриштирип юреджеклер...
Яхшы да ады Людмила дегиль.
Тамам Пушкиннинъ “Руслан ве Людмила”сы оладжакъ эдик.
Къомшум бираз утансырагъаныны дуйдым да:

“Я сойадынъ не?” — деп сорадым.

— Каралец...
— Насыл дединъ?
— Тааджигшенип, бир даа сорадым мен.

— Ка-ра-лец...
Не ичюн сорайсынъ я?

— Озюм шай.
Битам Къаралез коюнде догъгъан эди.
Бу кой Багъчасарайнынъ дживарында ерлешкен.

— Керчектен де тааджипли...
— деди о, мен де онынънен разы олгъанымны бильдиререк, башымны салладым.
— Бойле кой олгъанындан хаберим биле ёкъ эди...

Бизде эр кунь алты дере ола.
Мектеп дегиль де, университет.
Биринджи дере — украин тили.
Сонъкиси исе — къырымтатар.
Оларнынъ арасында инглиз тили де бар.
Учь тильни бир ерге къарыштырсанъ, не олып чыкъар экен?
Ашыр ашы...

Не ичюндир мен украин тилини къолай менимсейим.
Энди оларнынъ бир йырыны биле огрендим.
“Дивлюсь я на небо, тай думку гадаю”.
Бутюн сыныф “гадаю”, деп йырласа, мен “гьадаю”, деп йырлайым.
Оджапчемиз манъаэр кеснинъ арасында тек сен догъру йырлайсынъ, деп айта.

Тенефюс вакъытында Руслана мени алманен сыйламагьа истеди, амма мен незакетле онынъ алмасыны ред эттим.
Бизимкилерине тек себеп олсун: шу дакъкъасы: “Хайырлы олсун, келин-киев”, деп эриштирмеге башларлар.
Шунынъ ичюн къомшу достане мемлекетнинъ эльчиси киби, пек мукъайт олмакъ кереким.

Джума куню оджапчемиз бизге базарзртеси куню диктант язаджагъымызны айтты.
Меи “диктант” сёзюни эшиткенимнен, ярамадым.
Къурсагъым бурды, къулагьым чынълап башлады.
Ярамай бир адетим бар: насыл эшитсем, ойле де язам.
Мен ичюн юксек когпорден озенге сычрамакъ — диктант язмакътан къолайдыр.
Истер-истемез, козьлерим озь-озьлюгинден юмула.
Омюримде диктанттан “учьтен” зияде алмагъан эдим.

Базарэртеси куню гъает дикъкъатлы олмакъ ве эшигкеним киби дегиль де, оджапчемиз окъугьаны киби язмакъ ниетинен мектепке ёл алдым.

Отурам, язам.
Апансыздан сол къулагъым чынълады: оджапчемиз базы бир сёзлерни татарджа айтып башлады.
“Кішка лежит на килиме”...
Кішка лежит — бу украиндже, килим — исе татарджа.
Бельки оджапчелеримиз озьара анълашып, умумий диктант яздырмакъ къарарына кельгендирлер...
Козь къыйыгъымдан сары баш къомшума бакътым: о, бир шейге тааджипленмейигі, яза бере.
Кене динълейим:

— Весной на баштане посадили гарбузы и кавуны...

Оджапчеме тааджипнен бакъам: украиндже “баштан”, татарджа исе “бостан”.
Украиндже — “гарбуз”, татарджа — “къарпыз”...
Украиндже — “кавун”, татарджа — “къавун”...

Оджапчемиз аз-бучукъ токъталып, гарбуз — къабакь олгъаныны, кавун исе — къарпыз олгъаныны анълатты.
Амма да шей!
Гарбуз украиндже къабакътыр.
Бир заманларда кимдир къарыштыргъан олса керек.
Я татар, я да украин.
Олардан бирде-бириси къулакътан зайыф олып, къарыштыргъандыр...
Сонъундан исе ойле де кеткендир.

Айды, ойле де олсун, эписи бир, мени алдатып оламазсынъыз!
Оджапчемиз окъугьаны киби язаджам.
Язамыз...
— Ненька повела внука на майдан...

Бакъ сен!
Эвимиздеки “ненька” егмеген!
Битам аля бу кунь тёшекке яткъызып, озюнинъ энъ севген йырыны, “Айнени”ни йырлай.
Мен энди балалыкътан чыкъкъанымны аля бу кунь анълан оламай.

Айды, “ненька”, я “майдан”?
Бу сёзпи насыл язайым — “майданмы” ёкъса “мейданмы”?
Оджапчемиз “майдан” деп окъуй...
Ойле де язайым...
— Гайдамак соскочил с мажары, иоправил кушак, папаху и громко крикнул: “Шановне панове!”

Акъикъатен де, оджапчелеримиз анълашкъангъа ошайлар.
Оларгьа инглизтили оджасы да къошулса...
Терен кокюс кечирем де оджапчемизге кинаенеп бакъам.
“Гайдамак” татарджа “айдамакъ” олгъаныны билеми экен?
Бир заманда Къырымда намлы айдамакъ яшагъан.
Онынъ ады Алим-айдамакъ эди.

Маджар акъкъында да хаберим бар.
“Маджар” дегени — балабан копчекли арабадыр.
Маджарі'ьа опозлерни екип тобан, пичен ташый эдилер.
“Кушак” — “къушакъ”.
Шановне — шанлы урьметли дегенидир.
Ама “панове” деген сёз бизде ёкъ.
Анам “пан или пропал” деген сёзлерни къайтарып айтмагьа севе ама... язмакъны девам этемиз:

— Казак достал из кисета люльку, тютюн, серники...

Оджапчелеримиз озьара анълашкъанларына энди бир тамам эмин олдым.
Казак — бу къазакъ, Кисет — кисе.
Серник — серник.
Тютюн — тютюн.
Амма “люлька” деген сёз къайдан келип чыкъкъан?...
Дели дегилим де, бу бала саллагьан люлька дегиль, къазакъ чубугъыдыр...

Диктаитны яздым.
Оны оджапчемизге теслим эткен сонъ догъру эвге чапып кеттим.
Битамнынъ этрафында айланып юрем де, оны эр тарафтан дикъкъатнен огренем.
Битам манъа козьлюги устюнден бакъа:

— Руслан, балам,санъа не олды я?

— Манъа бир шей олмады, бита.
Амма сени анълап оламайым...
— Не олды?
— деп тааджиплене битам ве козьлюклерини тюзете.

— Бита, манъа догьрусыны айт...
— битам шаша, — Не ичюн манъа Руслан адыны къойдынъ?

— Не ичюн, не ичюн!...
Бу адны бегенгеним ичюн!

— Я бу татар ады дегиль де!

— Не ичюн татар ады олмасын?
Пек де татар ады.
Эм пек зеки адлардан.
Эвель баба-деделеримизге половцы, деп айта эдилер.
Олар русларнен къомшу олып яшагьанлар.
Къадимий заманларда украинлерге рус дей эдилер.
Эгер половец украин къызына эвленсе, биринджи догъгьан огълан баланынъ ады Руслан, деп къоюла эди — рус огълу дегени.

Энди анълашылды.
Битама якъынджа отурам ве ондан фысылдап сорайым:

— Бита, догьрусыны айт, бизим несилимизде украинлер бар эдими?

— Бильмейим, балам.

— Не ичюн бильмейсинъ?!
— ачувланам мен.
— Айса, не ичюн оларнынътилинде о къадар чокъ бизим сёзлеримиз бар?
Не ичюн меним сары баш къомшумнынъ ады менимкиси киби — Руслана?
Я онынъ сойады насыл, билесинъми?
Сенинъ коюнънинъ ады киби — Каралез!

Битама озюмнинъ украин тилинде язгъан биринджи диктантымны къайтарып айтам.
Шашкъанындан битамнынъ козьлюклери бурну уджуна тюшип къалды.
— Атта “нени” сёзю биле бар!
— деп къошам мен, ве битам, бир тамам шашкъанындан козьлюклерини ерге тюшюре.

— Къана, балам, Наджие аланъ кельсин де, ондан сорап бакъармыз.
О, тарих оджасы, бильмек керектир.

Наджие алам — битамнынъ энъ кучюк къызы.
О, Акъмесджиттеяшай ве анда чалыша.
Бизге базар кунюнден эвель келип оламайджакъ...

Эртеси куню мектепке кеткенде, Руслананынъ артындан еттим ве онъа китапнен толу олгъан чантасыны алып кетмсге ярдым эттим.
Энди онъа башкъаджа мунасебетте олмакъ кереким.
Я барып да, о меним энъ якъын союм олып чыкъса?
Эм догърусыны айтсам, мен оны бегенем.
Кунеште бурнундаки сепкиллери алтын пуллар киби парылдайлар...
Эриштирсе — эриштирсинлер.
Амма насыл яхшы янъгъырай: Руслан ве Руслана...

Диктант ичюн “беш” алдым.
Бу омюримде биринджи бешимдир...
Диктант ичюн, эбет.
