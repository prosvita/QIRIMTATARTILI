# Сімферополь, Училищна, 6

За центральним ринком, там, де починається вулиця Училищна, до війни було старе караїмське кладовище.
Кладовище зрівняли, надгробки кудись вивезли, а на пустирі спорудили два триповерхові будинки.
У тому, що дивився вікнами на Училищну, повинна була відкритися нова школа і першого вересня 1941 року прийняти перших учнів.

Ми, діти, які жили на Училищній, в нову школу так і не потрапили.
Сонячного дня високо в голубому небі несподівано з’явились літаки з чорними хрестами на крилах — вони летіли бомбити Севастополь.
Так почалася для нас війна.

Наближалася осінь і життя в місті ставало все тривожнішим.
Чоловіче населення, навіть учорашні десятикласники, пішли на фронт.
% Жінки — наші мами, працювали на поспіхом заново обладнаній гудзиковій фабриці: випускали міни і снаряди.
Тільки ми, діти, були полишені самі на себе.
Ми ловили шпигунів.

Дуже швидко і для нас знайшлася справжня робота.
% В будівлі нової школи розмістився госпіталь.
Поранених ставало все більше й більше.
З ранку ми блукали попід вікнами госпіталю.
Поранені підкликали нас, давали гроші, щось замовляли і ми, щодуху мчали на ринок, котрий був там, де нині парк Треньова.

Тривожнішими були й вісті з фронту.
З Перекопа, з боку Азовського моря, наші відступали до Севастополя.
У деяких червоноармійців не було навіть гвинтівки.
Серед відступаючих був і мій батько.
Він ішов попереду своєї роти і ніс на плечах кулемет.

Вночі Сімферополь і дорогу, що вела на Севастополь, дуже бомбили.
Зачувши сирену повітряної тривоги, ми ховалися в щілини, вириті посеред двору.
Щілина була вкрита колодами і шаром землі.
Ми сиділи, затамувавши подих, і прислухалися до свисту бомб, що летіли до землі.
Здавалось, що одна з них ось-ось впаде нам на голову.

У місті повним ходом йшла евакуація заводів і фабрик.
З усього міста на залізничну станцію звозили верстати і вантажили на платформи.
Те, що не встигали вивезти — палили.
Горів елеватор, де зберігалось зерно пшениці.
Горіли склади з цукром, олією, борошном.
Над містом стелився густий чорний дим.
Казали, що нічого не повинно дістатися ворогу...

Зупинилася електростанція, зупинилася й гудзикова фабрика.
Наші матері залишилися без роботи.
Вечорами вони збирались на вулиці й обговорювали, як жити далі.

Казали, що незабаром вирушать останні ешелони.
Обговорювали страшні чутки, котрі повзли по місту, хоч по радіо продовжували заспокоювати, що ворога буде розбито, що перемога буде за нами і співали пісню про трьох танкістів.

% На нашій вулиці, на Училищній, 2, в дворі жила тітонька Соня разом із сім'єю.
% Їхнє прізвище було Епштейн.
Вона була медсестра і працювала в госпіталі.
В тітоньки Соні було шестеро дітей, дідусь з бабусею — її батько й мати.
Глава сім’ї, дядя Яша, у перші ж дні війни пішов на фронт.

Я пам’ятаю, як одного разу, за кілька днів до евакуації госпіталю, жінки вмовляли тьотю Соню забрати своїх стареньких батьків та дітей і поїхати разом з пораненими.
Жінки були чимсь налякані,
% Вони тихо щось розповідали тьоті Соні.
але вона хитала головою: “Я не вірю!
Не вірю.
% От хоч убийте мене, не вірю.
Такого бути не може.
Не звірі ж вони.
І потім, куди я з такою кількістю дітей, старих?
Кому я потрібна?” — казала.

Дванадцятого листопада німецькі війська входили в місто.
День був похмурий, холодний,
йшов сніг впереміж з дощем.
Першими в’їжджали мотоцикли з колясками.
Мотоциклісти були в зелених плащах, на грудях в кожного металева пластинка на ланцюжку.
На колясках — кулемет.
Слідом йшли тягачі.
У кузові під тентом — два ряди солдатів з автоматами в руках.
За машинами пішли зелені фургони — так само вкриті тентами.
У кожний фургон запряжено по двоє могутніх коней-возовиків.

% Місто ніби вимерло, не залишилося живої душі.
Дорослих на вулицях — ні душі.
Тільки хлопчаки,
яким усе ні по чому, спостерігають за тим, як завертають у провулки машини і фургони, як ідуть солдати, не полишаючи без уваги жодного двору.

Через день після окупації на стінах будинків з’явилися численні накази за підписом військового коменданта міста Сімферополя.
Німецьке командування пропонувало всім червоноармійцям і командирам, комсомольцям і комуністам протягом трьох днів зареєструватися в комендатурі і здати зброю.
У місті було оголошено комендантську годину.
За появу на вулиці в недозволений час — розстріл.
Особливо погрозливим був наказ про замах на життя солдатів і офіцерів німецької армії.
За смерть солдата чи офіцера несли відповідальність вся вулиця, дорослі й діти.
Розстрілу підлягав кожен десятий.

Незабаром з’явився наказ про євреїв:
всі громадяни єврейської національності мали право з’являтися на вулиці лише при наявності шестикутної зірки на правому боці грудей.
В наказі було зазначено й розмір зірки.
Невиконання наказу каралось смертю...

Після цього наказу вся сім’я тьоті Соні пришила до свого одягу шестикутну зірку.
% Так ми взнали, що вони були євреями.
Взнали, але ніхто не надав цьому ніякого значення...
Поки не з’явився ще один наказ, що всі без винятку євреї повинні в зазначений час, взявши з собою найцінніші речі і харчі на один день, з’явитися до місця збору.

Євреї нашого району зібралися біля старої школи і звідти у супроводі конвоїрів вирушили до центру міста.
Ми, хлопчаки, юрбою ішли за ними, не звертаючи уваги на погрози конвоїрів.
Біля госпіталю колону зупинили.
Там тепер знову був госпіталь, але вже німецький.

Конвоїри пішли вперед дізнатись в чому причина затримки і ми з Наріманом помітили, як тьотя Соня, скориставшись заминкою, підштовхнула свою найменшеньку Наталочку до нас у двір і зачинила хвіртку.
Коли колона пішла далі ми розшукали Наталочку в глибині двору за ящиком для сміття: вона сиділа згорнувшись в клубочок між ящиком і парканом.

Ми сховали її в квартирі Нарімана,
який жив удвох з бабусею.
% Батьки Нарімана навчалися в Москві і не встигли повернутись в Сімферополь після початку війни, змушені були залишитися там.
Бабусі теж не було вдома: вона разом з нашими матерями пішла в далеке село за продуктами.
Ніхто не помітив, що у нашому дворі з’явився ще один мешканець.

Наступного дня до нас долинула страшна звістка: німці вивели всіх євреїв за місто і розстріляли.
Всіх, і дорослих, і дітей...

Ніхто з нас не повірив у це.
Хіба можна розстрілювати дітей?!
Та невдовзі повернулися із села наші матері і в дворі довго обговорювали подробиці страшної смерті.

Наталочці ми про це не сказали,
а збрехали, що, мовляв, усіх повезли за місто в табір за колючим дротом і що через десять днів їх повинні привезти назад, бо забрали людей помилково.
Дівчинка повірила і притихла.

Нам поталанило: бабуся Нарімана підвернула в дорозі ногу і залишилася на якийсь час в селі у родичів.
Та раділи ми недовго: німці зайняли приміщення школи під госпіталь і в нашому дворі поселились військові лікарі.
Вони поселилися в порожній наріжній квартирі,
вікно якої виходило прямо на двері Нарімана.
Боячись, що лікарі можуть зайти до Нарімана і помітити Наталочку, ми серед ночі провели її в сарай,
де на горищі заздалегідь приготували місце.
На горищі була солома,
ми розгребли її, поклали матрац, ковдру, подушку.
Принесли відро з водою і навіть нічний горщик.

Зима сорок першого року була холодною.
Голодною.
Запасів ніхто зробити не встиг.
Вся надія була на родичів у селі.
Наші матері надовго йшли туди, де можна було обміняти речі на зерно.
Тоді в кожному дворі були свої жорна, змайстровані з двох невеликих круглих плоских каменів.
Верхній камінь був з ручкою і дірочкою в середині.
Зерно сипали в дірочку, жорна крутили і з-під них текло борошно.
З борошна пекли коржі.

Незабаром нам уже нічим було годувати Наталочку.
Я дістав з дна скрині новеньку хутряну батькову шапку, поніс її на базар і продав.
На вторговані гроші купив ящичок, в якому були дві щітки для взуття, дві баночки чорного гуталіну і бархатка.
Ящичок був зручний, з ременем і з підставкою на кришці — для ноги.

Я потренувався на дірявих чоботях Нарімана і, коли вони засяяли, як новенькі, вирушив на заробітки.
Я вибрав місце неподалік комендатури.
Це там, де нині розміщується міністерство фінансів Криму.
До комендатури приходило немало офіцерів в добротних чорних чоботях.
% Вибране мною місце виявилось вдалим.
На зароблені за день гроші я купив маленьку чорну хлібину, кілька картоплин, шматок макухи, дві цибулини.

Ми чітко розподілили наші обов’язки: я заробляв на харчі, а Наріман готував страви, запасався паливом і охороняв Наталочку.
Ночами, коли бувало дуже холодно, він обережно приводив дівчинку в хату аби вона могла переночувати в теплій кімнаті.
Наталочка так і не взнала, що вся їхня сім’я загинула і похована у рові за містом.
Вона стійко переносила холод, незручності, ні на що не скаржилась і лише щоразу запитувала:
“Через скільки днів повернеться мама?”

% Вранці, тільки-но почало розвиднятись, Наріман взяв мішок і пішов збирати хмиз.
За госпіталем, за другою будівлею, була довга комора,
на яку колись упала бомба.
Туди він і ходив.
Я в цей час сидів з Наталочкою і тихо читав їй “Чука і Гека”.
Поки я читав, Наталочка дістала з кишені пальтечка жменьку камінчиків, висипала їх на ковдру і розділила на дві купки: одна більша, друга — менша.

— Звідки в тебе камінчики?
— запитав я.

— Мені їх приніс Наріман.
Я попросила, він приніс.

— Хочеш, я пограюся з тобою в крем’яшки?

— Ні.
Не хочу.

— Тоді для чого вони тобі?

Наталочка підвела на мене свої великі чорні очка:

— Ти ж сам сказав, що мама повернеться через десять днів.
Минуло сім днів.
Отже, залишилось ще три дні.
Рівно через три дні вони повернуться...
— У неї з очей викотились дві сльозинки і поповзли по запалих щоках.
— Ти мені правду сказав?
Вони повернуться?

Останні два дні я прокидався і з болем думав, що ж ми скажемо Наталочці?
Адже вона нам вірить.
Я розповів про це Наріману.
Він розгублено знизав плечима:

— Давай дочекаємося бабусі.
Вона в мене добра і дуже розумна.
Вона нам допоможе...
— сказав.
Настав десятий день, вірніше десятий ранок.
Я прокинувся і відразу ж згадав про це.
Лікарів уже не було
і я не боячись пішов до Нарімана.
Наріман ще спав, а Наталочка вже проснулася.
Вона стояла біля дзеркала і старанно розчісувала своє пишне кучеряве волосся.
Вона попросила, щоб я приніс води.
Вмилася, поправила кучерики, розгладила зім’яте пальтечко і тихо спитала:

— Як ти гадаєш, мама мене впізнає?

... День був вітряний, морозний.
В мене змерзли ноги, руки, але я стримував себе і старанно чистив чоботи.
Я думав про те, що через кілька днів настане Новий рік, що треба буде піти в ліс і зрубати для Наталочки ялинку.
На дні скрині, там де лежала батькова шапка, є коробка з іграшками, із зіркою...

Я не витримав, полічив зароблені гроші, підхопив ящик і помчав на ринок.
Купив і поклав до торбини півхлібини, п’ять картоплин, двоє яєць і подарунок для Наталочки — плитку шоколаду, що мені дав високий сивий офіцер, який щодня чистив у мене чоботи...

Лікарі ще не повернулися з госпіталю.
Коли вони вдома у них гамірно і весело.
Нема й Нарімана, а двері підперті залізякою — отже, Наталочка в сараї.
Іржавий уламок труби для мене знак.
Двері сараю чомусь відчинені.
Може Наріман там?
Я квапливо йду до сараю, але біля самих дверей шлях мені перепиняють Сервер і Степан — хлопчаки із сусіднього двору напроти.

— Ну що, скільки сьогодні чобіт німецьких вилизав?
Відповісти я не встиг: Степан зірвав у мене з плеча ящик і вдарив ним об землю.
Я кинувся на нього з кулаками, але Сервер так вдарив мене ззаду, що в мене потемніло в очах.
Сервер спробував відібрати в мене торбину, але я з такою силою рвонув її, що та з тріском розлізлась по швах.
Все, що було в торбині посипалось на мерзлу землю, до ніг хлопчаків.

Степан тримав мене за руки, а Сервер, взявши в жменю шоколад, розмазував його по моєму обличчю:

— Іж німецький шоколад!
Іж!
Іж гадино...
— Не смійте!
Не чіпайте його!
Він хороший!
Не смійте!
Наталочка, це була вона.
Як вона умудрилася злізти з горища я не знаю.
Вона схопила Сервера за руку і впилася в неї зубами.
Сервер зойкнув від болю і пригис руку до грудей.
Ми й не зогляділись, як поруч з нами опинились лікарі з госпіталю.
Помітивши Наталочку з великою шестикутною зіркою на пальтечку, вони здивовано перезириулись і, наймолодший з них, дуже нахабний, розштовхав нас, ухопив Наталочку за руку і силоміць повів до воріт.
Двоє інших попрямували за ним.

Я сидів біля розбитого ящика, розчавлених картоплин і яєць, і гірко плакав, розмазуючи по мокрому обличчю чорний шоколад.
Так і застав мене Наріман.
Він, виявляється, бачив, як лікарі повели Наталочку в госпіталь...

Ледь почало світати ми, учотирьох, вже сиділи на паркані напроти госпіталю з надією ще раз побачити Наталочку.
Ajie гак і не побачили...
