# Мої перші вірші

Те, про що я хочу розповісти, діти, трапилось дуже давно: шістдесят років тому.

Шістдесят років тому я пішов у перший клас.
% Тоді я жив у місті Сімферополі.
Вчився я добре, але в мене була погана звичка: по дорозі з дому до школи підбирати і ховати в кишеню будь-які дрібнички — цвях, болт, гайку, шайбу, ґудзик, шуруп...

Від усього цього багатства моя біла курточка вже на підході до школи ставала схожою па куртку машиніста паровоза.
А якщо взяти до уваги й те, що на уроках я старанно перелічував, перемацував у кишенях свої скарби, то й біла сорочка мого сусіда по парті, особливо правий бік, покривалася брудними чорними плямами.

Скінчилось все тим, що мати зашила мені кишені і змусила ходити в школу за новим маршрутом, де не було ні автобази, ні майстерень з ремонту тракторів, ні котельні...

Перший клас я закінчив, а ось до другого не потрапив - почалася війна.
Місто Сімферополь захопили фашисти.
Вони зачинили всі магазини, усі лікарні, школи, три роки ми й гадки не мали про навчання.
Не до навчання нам було.
% Бувало годинами простоював я на розі вулиць Училищної і Клари Цеткін, біля пекарні, яку захопили румунські солдати.
Як тільки до пекарні під’їжджала вкрита зеленим брезентом жовта підвода і відчинялися двері пекарні, я мерщій кидався допомагати вантажити маленькі, теплі буханці чорного хліба, які так смачно пахли, але мені не завжди дозволяли це робити.
Якщо дозволяли, то в нагороду я одержував шматок хліба, якщо ні — потиличник і сердитий окрик солдата-їздового.

Як ми раділи, коли наші визволили місто від окупантів, але ця радість тривала недовго.
Нас, усіх татар, які жили в місті, повантажили у товарні вагони і відправили далеко-далеко.
Вивантажили в Узбекистані, на станції Мирзачуль.
Ми потрапили до колгоспу імені Ахунбабаєва, це поруч із станцією.
Я ще рік працював у колгоспі: возив у поле бочку з питною водою, обіди.
Великим аршином, схожим на букву “А” міряв бавовникові поля, пас колгоспну худобу.

Взимку, коли роботи в колгоспі не було ми, троє друзів, переходили по кризі Великого ферганського каналу на протилежний берег, де чорніла незібрана гузапая, в’язали великі в’язки і, ледь переставляючи ноги, плента-лися до ринку.
Тут за три в’язки гузапаїми одержували півлітрову баночку рису чи пшениці.
В 1945 році повернувся з війни батько і повіз нас в Киргизію на великий рудник.
Там була двоповерхова школа.
Як я хвилювався, коли йшов у школу в перший день вересня.
Я йшов і не знав, у який клас мене приймуть.
Коли мені запропонували самому зробити вибір, я знайшов найпростіший вихід: постояв біля дверей другого класу, постояв біля третього, нарешті підійшли до четвертого класу.
Біля нього переконався, що сюди по зросту підходжу якраз.

Так я і став учнем четвертого класу.
Почалося все непогано: читав я вільно, задачі і приклади розв’язував добре, справлявся з історією, географією, але як справа доходила до диктанту.
Тут вище одиниці я не міг стрибнути.
Якщо у першому класі в мене була пристрасть до усіляких дрібничок, котрі я підбирав дорогою до школи, то у четвертому з’явилася нова проблема — розділові знаки!
Як тільки-но починали писати диктант, після третього слова я вже ставив кому, після п’ятого — тире, після сьомого — двокрапку, а в кінці речення відразу два знаки — запитальний і окличний разом...

Так і плентався я з цими одиницями до кінця другої чверті, поки не прочитав у якійсь книжці, що великі поети, такі як Маяковський, Єсенін і навіть Максим Горький, який також писав вірші, розділові знаки ставили там, де їм подобалось.
Де хотіли — там і ставили!
Прочитавши про це, я аж затремтів від радості.

Залишається найменше — навчитись писати вірші...

Перший вірш я присвятив Ділярі, яка сиділа попереду мене.
Вона мені дуже подобалась.
В неї була коса з великим бантом, за якого я смикав разів по п’ять на день.
Вірш звучав так: “Ти не соромся, я голову не морочу, я з тобою дружити хочу!”

Діляра довго вивчала моє перше поетичне послання, я зрозумів, що вірш їй сподобався.
Вона акуратно згорнула аркушик вчетверо і заховала в кишеню.
Відповідь я одержав у кінці четвертого уроку.
На клаптику промокашки було написано “Дурень”.
Але я на неї аніскілечки не образився.
Я зрозумів, що Діляра кокетує, що вона по самісінькі вуха закохана в мене!

Це почуття не залишало мене до неділі.
У неділю вранці до нас прийшла Ділярина мати і урочисто вручила моїй матері акуратно складений аркуш.
Я відразу зметикував, що перше освідчення в коханні мені так не минеться і потихеньку чкурнув з кімнати.
Увечері, коли повернувся, мати завела мене додому, тримаючи за праве вухо і суворо сказала, що якщо я й надалі заважатиму вчитися Ділярі, то батькового широкого ременя мені не уникнути.
Більше до віршів я не повертався.

% Дні йшли швидко.
Ось настала черга контрольного диктанту.
Вчителька російської мови оголосила, що цього разу ми писатимемо твір на вільну тему.
Про що хочемо, про те й пишемо,  відвела вона нам для цього два уроки.

Я відразу ж вирішив, що писатиму твір віршами.
Можна було написати про любов і дружбу, але моя мати ніколи не розкидалася словами, отже ця тема відпала відразу.
Про що ж писати?
Заклопотаний цією думкою, я зиркнув у вікно.
Там, за шкільним подвір’ям тривало будівництво багатоповерхового будинку...

А що коли я напишу про цей будинок, про його будівельників, про машини, що підвозять цеглу й цемент, про мулярів, котрі ряд за рядом швидко і вправно вимуровують стіни, радісно підстрибнув я і, смикнувши в черговий раз Діляру за бант, ледь не поплатився за свій необдуманий вчинок.
“Асанов, — попередила мене вчителька, — якщо ти будеш стрибати, я виведу тебе за двері”.

Я вийняв з портфеля новенький зошит, поплював на перо і взявся за роботу.
Вірші лилися, як вода з крана.
Я ледь встигав раз по раз зиркати на будову.
Написав цілий зошит!
І коли після завершального слова поставив трикрапку і підвів голову, зрозумів, що цього разу я перший завершив контрольну роботу.

Зошит я ніс немов святковий торт, урочисто і акуратно поклав його перед вчителькою, гордо повернувся і неквапом сів за парту.

Вчителька уважно подивилася на мене поверх окулярів, взяла в руки великий червоний олівець і розгорнула першу сторінку.
Я ледь не впав під парту.
Вона поправила окуляри, відіклала вбік олівець і взялася читати мій твір.
Я зрозумів, що вбив її наповал.

Прочитавши моє творіння, вчителька підійшла до парти і тихо сказала:

-Нумо встань!”.
-сказала вона.
Я встав.
“Виверни кишені!”.
Я вивернув.
“Дістань портфель!”.
Я дістав.
“Виклади все на парту!”.
Я виклав.
Вона погортала підручники і суворо запитала:
“Признайся, звідки ти усе це списав?”.

Даремно я клявся, що написав сам,вона мені не повірила.
% Вона не повірила, що я міг написати цілий зошит.
% Вона повернула зошит мені.

І тут я не втерпів і показав на споруджуваний будинок, на муляра в чорному картузі, який вправно працював кельмою.
Вчителька забрала зошит і пішла до свого столу.

Твір ми писали в п’ятницю.
У понеділок я йшов у школу з тривогою.
А раптом в тій книжці написали неправду про розділові знаки.

В коридорі, біля дошки, де висіли розклади уроків, накази і кращі твори старшокласників.
Там юрмились наші хлопчики і дівчатка.
Розштовхавши їх ліктями, я протиснувся наперед і від подиву завмер.
% Не повірив власним очам - на дошці висів мій твір!
Я відчув, як у мене підгинаються коліна і, мабуть упав би, якби не ціла зграя червоних “птичок” на кожній сторінці зошита і велика, жирна червона одиниця внизу.

“Сімдесят чотири помилки...” — пролепетав захоплено хтось в мене за спиною.
 — це рекорд нашої школи!”.

Я не витерпів, зірвав свій нещасний твір і кинувся геть.
Старшокласники відшукали мене в старій клуні за купою дров і, узявши під руки.
Мене  привели в кабінет директора.
Директор забрав у мене твір, старанно розгладив сторінки і подивився на мене з докором, навіть головою похитав:
“Як тобі не соромно, ми твою роботу, як одну з найкращих вивісили на дошку, щоб усі прочитали, а ти...”

І тут я розплакався.
 “Якщо твір і справді хороший, слід було б поставити мені за нього хоча б трійку...”

Директор здивовано зиркнув на жирну одиницю і сказав винувато:
“Про це ми не подумали...
Доведеться прикріпити до тебе хорошого вчителя...І що це тебе так тягне на розділові знаки?
— Він погладив мене по голові, поплескав по плечу і додав посміхаючись:
 — а вірші ти пиши.
В тебе виходить.
Може будеш поетом.
Першим поетом, який вийде з нашої школи”.
