# Незвичайний суп

Я навчаюся в другу зміну.
Додому повертаюся пізно.
Приходжу, мама вже вдома, вечеря готова, чекаємо, коли тато з роботи прийде.
Приходить тато і ми сідаємо за стіл.
І так кожного дня.
Одного разу в нас захворіли два вчителі і не прийшли в школу.
Грип.
Вчитель англійської мови і вчитель співів.
Ці два уроки були останніми уроками — п’ятим і шостим.
Ми дуже зраділи, коли взнали, що не буде останніх уроків!
Звичайно, це погано радіти чиїйсь хворобі, але ми раділи не тому, що захворіли вчителі, а тому, що не буде відразу двох уроків.

Повернувшись  додому на дві години раніше, я пішов на вулицю пограти з дітьми у футбол.
Та несподівано в голові народилась незвичайна думка: а що коли приготувати мамі сюрприз,поки вона повернеться з роботи, зварю вечерю!
Ото буде радості!
Мама з татом приходять дуже стомлені.
Прийдуть додому, а на столі вечеря: суп, котлети і компот.
Я навіть уявив собі, як наступного дня на роботі мама розповідатиме своїм колегам, як я приготував вечерю.
Я знаю, вона їм все розповідає і про мене, і про тата, і про сусідів.
“Повертаюся я додому.
І така стомлена, що ледве ноги переставляю.
Іду й думаю, як же мені вечерю приготувати.
Як мені дитину і чоловіка нагодувати (дитина це я)...
Відчиняю двері, заходжу на кухню, кухню нашу ви знаєте: утрьох ледь уміщуємось, дивлюся, а на столі — суп, котлети і кисіль!” 
Ні,ні , я ж збирався варити компот!
Гаразд, нехай буде кисіль.

Добре..
Щоб приготувати сюрприз, що мені буде потрібно?
М’ясо, цибуля, картопля, рис і пачка киселю...
Заглянув до холодильника —  м’яса немає.
Тільки баночка тушонки.
Тушонка навіть краще — швидше звариться.
Набираю мисочку картоплі, вісім цибулин, рис.
Кисіль не знайшов.
М’яса для котлет немає...
Киселю також немає.

Дуже добре.
Приготую суп.

Якщо не буде котлет і киселю, то супу треба зварити якомога більше.
Кожному треба по три тарілки супу, і не менше.
Дістаю найбільшу каструлю, ставлю її на плиту; беру найглибшу тарілку і наливаю в каструлю дев’ять тарілок води.
Виходить трохи більше половини каструлі.
Подумавши, додаю ще три тарілки води: а раптом гості прийдуть?!
Не будуть же вони сидіти збоку і дивитись, як ми їмо смачний суп?
Поки закипить вода, почищу цибулю, картоплю, відкрию тушонку.

Починаю з цибулі.
Спочатку я хотів порізати усі вісім головок, одначе після першої в мене защипало в носі, після другої — запекли очі, а після третьої — сльози вже текли так, начеб у мене вкрали велосипед.
Я поклав ніж, промив очі, начепив татові темні окуляри і висипав нарізану цибулю в каструлю.
З картоплею було легше, від картоплі ще ніхто не плакав.
Але мене занепокоїло інше: коли мама чистить картоплю в неї більше картоплі і менше лушпиння.
В мене ж навпаки — багато лушпиння і мало картоплі.
Але я й тут викрутився.
Нарізав картоплю тонко-тонко — і вийшло багато!
Як тільки вода закипіла, я опустив у каструлю тушонку, картоплю, рис...
Додав жменю лаврового листя, столову ложку меленого червоного перцю і гіівбанки томатної пасти.
Накрив кришкою і почав чекати, коли звариться суп.
Щоб час минав швидше, я увімкнув телевізор.
Показували мультфільм “Білосніжка і сім гномів”.

Мультик був такий цікавий, що я геть чисто забув про суп!
Після мультфільму показували репортаж, як в нашому місті відкривали новий ресторан.
Показали простору кухню, де на електроплитах киплять каструлі, йде пара, пахне лавровим листям.
Закінчився фільм про ресторан і тільки тоді я зрозумів, що пахощі лаврового листя долинали не з ресторану, а з нашої кухні...

Піднімаю кришку — суп червоний, як наш кухонний сервант, а пахне не тільки лавровим листям, а й тушонкою, картоплею і рисом.
Мама такого супу ніколи в житті не готувала.
Беру ложку, щоб покуштувати...
Дуже дивний суп,за своїм смаком нагадує кильку в томатному соусі,але чесно кажучи, таких гірких консервів я ще ніколи не їв.
Покуштував ще — і нарешті зрозумів, що чогось важливого невистачає.
Подумавши, я подивився на баночки моєї мами, мені на очі потрапила банка з сіллю.
Я  забув посолити свій незвичайний суп.
В банці солі не залишилось.
Але у серванті я знайшов цілу пачку солі.
Великими літерами написано “Екстра” і трохи меншими літерами “сіль”, а внизу зовсім дрібно “йодована”.
Я пошукав сіль без йоду, але не знайшов.
Ну що ж,доведеться використати цю.
Дивно,для чого насичувати сіль йодом?
Не буває ж йодованого цукру, булочок...
Чому тільки сіль буває йодованою?
А-а... здогадався!
Коли мама змащує йодом мені подряпини, я репетую, як шалений!
Отже, з’їси тарілку супу — і всі твої болячки просочуються йодом і ти відразу ж видужуєш!
Ні болю, ні крику!
Цікаво, чи за ці видатні відкриття дали кому-небудь Державну премію або хоч медаль?
Мабуть, дали.
Дуже важливе відкриття.

Ніколи не думав,що це така велика проблема скільки ж потрібно додати солі на дванадцять тарілок супу?
Але я знайшов вихід: спочатку всиплю півпачки, і якщо буде мало, можна буде додати ще.
Я додав сіль у кастрюлю.
Розділив пачку пополам, насипав, почекав поки сіль розтане, покуштував.
Суп був такий солоний, що я обпік рот!
Це все йод...
Що тепер робити?
Може долити ще дванадцять тарілок води?..
Тоді доведеться кликати в гості всіх сусідів у під’їзді...

Ура!
Знайшов вихід!
Я обережно вилив з каструлі воду, а в гущу додав ще дванадцять тарілок води!

Цього разу суп вийшов світло-жовтим, як мамине літнє плаття.
Щоправда вона його не любить і вдягає дуже рідко.
Знову пробую на смак,їсти можна, але чомусь знову немає солі!
Дивна річ.
Запах лаврового листя є, навіть тушонки смак лишився, а от солі — нема.
Про йод я вже й не кажу.
Доведеться солити ще раз.
Тепер я буду розумнішим.
Ділю решту солі навпіл, висипаю чверть пачки в каструлю,насипав, розмішав, покуштував...

В житті я не бачив такої солоної солі!
Може, це не проста, а концентрована сіль?!
Я знову прочитав усе, що написано на пачці, але нічого нового не взнав.

Я знову вилив із каструлі воду, і до гущі додав ще дванадцять тарілок води.
На цей раз суп знову вийшов не солоним.
А точніше, був схожий на прісну річку.
Тепер сіль кладу по чайній ложці.
Чотири ложки насипав — і якраз.
От що значить концентрована сіль!

Увечері мама й тато повернулись з роботи.
Не встигли вони увійти до кімнати, як я радісно повідомив:

— Як вчасно ви прийшли, вечеря готова, я чекаю вас!

— Ах ти моє золото!
— сплеснула руками мама.

— Чим же ти нас збираєшся годувати, синочку?
— запитав тато.

— Я зварив суп!

— З чого ж ти його зварив?
— здивувалась мама.

— З цибулі, картоплі, томату, тушонки, рису, перцю і лаврового листя!
— гордо продекламував я,ніби я читав вірш з зошита.

Мама й тато з порогу попрямували на кухню і, взявши по ложці, кинулись до плити.
Вони разом зачерпнули ложками мого супу, покуштували і немов закам’яніли.

— А де ж тушонка?
— ледь чутно спитав тато.

— А де ж рис, картопля?
— трохи голосніше запитала мама.

Через годину ми вечеряли піджарку, яку зготувала мама.
Я їв і розповідав, як я варив суп.
Мама й тато так весело сміялися, що я й не помітив, як всю піджарку з’їв сам.
Гадаєте, зварити суп це так дуже просто?
