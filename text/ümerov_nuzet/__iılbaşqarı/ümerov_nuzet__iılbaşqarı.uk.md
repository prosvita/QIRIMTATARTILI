# Новорічний сніг

Щоранку, ледь починає світати, я прокидаюсь від сну і виглядаю у вікно — випав сніг чи ні?
Минає день за днем.
Усе ближче й ближче Новий рік, а снігу нема.
Ледь-ледь припорошив землю і розтанув.
Ми з бабусею вже й ялинку приготували, й іграшки з ящика дістали.
А снігу все нема та й нема.

Я сиджу, дивлюсь у вікно і думаю: чому ж немає снігу?
Коли ми тільки-но переїхали в Крим, було стільки снігу.
Була хуртовина, був мороз.
Тато мене на санках катав.
А нинішнього року...
Вже календар кінчається, а снігу нема.
Ні морозу, ні снігу.
Хто ж винуватий?
Може хтось образив Діда Мороза?

% А-а, зрозумів.
Це зробила моя бабуся!
І як я раніше не здогадався?!
Це вона в усьому винна.
Коли ми переїхали в Крим, тато не встиг побудувати будинок і ми жили в тимчасовій споруді.
Стояли холоди, але в нас був обігрівач.
% У будинку вмить стає тепло і затишно.
Він схожий на пічку: увімкнеш його - і всередині неначе жар, навіть співати хочеться.
% Однак як не буде світла, у кімнаті знову стане зимно.

Вкутає мене бабуся в ковдру, посадить у крісло.
І сиджу я, немов свічка — тільки очі в кімнаті, як у сови, а решта все під ковдрою.
% У такі моменти стає сумно.

Знаєте, як я здогадався, що саме бабуся винна?
Нинішнього року, коли були люті морози, коли у нас в кімнаті замерзала вода у відрі, тоді щодня вимикали електричне освітлення, я навіть простудився.
Бабуся дуже боялася, що в мене легені можуть замерзнути.
Як же вони можуть замерзнути, якщо вони у мене всередині, а я закутаний в шубу та в ковдру...

Спочатку бабуся сварила тих, хто вмикає і вимикає електричне світло, потім сварила тата, що він не запасся дровами та вугіллям, потім почала сварити зиму.
І так голосно, що аж на вулицю було чути.
“Щоб у тебе мішок із снігом репнув!
Щоб у тебе щоки від морозу полопались!
Щоб ти там у себе на Півночі до крижини примерзла і забула до нас дорогу...”
Вона ще багато різних проклять на зиму насилала, всі навіть важко запам’ятати...

Була б у мене адреса Зими, я послав би їй листа.
Щоправда, нині це дуже дорого.
Щоб послати лист у Ташкент бабуся витрачає половину своєї пенсії.
Вона злиться й каже, що тепер кожен відісланий лист стає золотим...
Мабуть це ті листи, які вона посилає тітоньці Еміне.
Від неї ми одержали вже чотири листи, але жоден з них не став золотим.
Бабуся читає ці листи і щоразу плаче.
Учора по телевізору показували мультик “Снігова королева”.
І я відразу здогадався, що звертатись потрібно до Снігової королеви!
І найкраще не листом, лист дуже довго йтиме.
Потрібно самому до неї дістатися.

Щонайперше я запасся компасом.
Я вже знаю, що коли йти прямо за стрілкою, що вказує на Північ і нікуди не звертати, то прийдеш точно на Північний полюс.
Я узяв цукерок, печива, термос з окропом, тепло одягнувся і коли бабуся пішла в магазин, вирушив у дорогу.

Шкода, що у нас в Криму немає прямої дороги па Північ.
Мені довелось перелазити через огорожу, перестрибувати канаву, продиратись крізь чагарник.
Я дуже стомився і вирішив перепочити.
Біля дороги стояв сарай з великими трубами.
Вони були гарячі.
Я сів біля однієї і заплющив очі...

Заплющив очі і відразу опинився в печері.
Там жив вогнедишний джин.
Він дихнув на мене полум’ям і грізно заревів.
Але я зовсім не злякався.
Я йому сказав, щоб він економив гас, тому що гасу навіть на базарі не купити...
— Я загадаю тобі три загадки, — грізно промовив джин, — але якщо ти не відгадаєш, я не пошкодую гасу і спопелю тебе!

— Гаразд!
— погодився я, — загадуй свої загадки!

— Що нині в світі найдорожче?!

— Найдорожче, кажеш?
Місце в дитячому садочку!
Мама хотіла віддати туди сестричку, так з неї зажадали таких грошей, що вона цілий тиждень гикала.
Якщо ти не віриш, — сказав я джину, — спробуй своїх дітей влаштувати в наш дитячий садочок...
— Послухай мою другу загадку!
— сказав джин.
 — Що сьогодні в світі найсолодше?!

Ну, звичайно ж, вода в крані!
У нашому селищі вже майже рік, як вода не тече з жодного крану.
Воду нам привозять машиною.
Якщо ти хоч раз покуштуєш воду з цистерни, — сказав я джину, — ти зрозумієш, що немає нічого солодшого, ніж вода в крані.

Джин похитав кошлатою головою і задав мені останню загадку:

— Що сьогодні найцінніше в світі?

% — Найцінніше, звичайно ж, електричне світло.
Мені довелось пояснити джину, що без електрики немає світла, немає тепла, не працює телевізор, не рухаються тролейбуси.
Я відразу зрозумів, що цей джин нікуди із своєї печери не висовується, тому й не знає нічого...

Джин зітхнув і сказав тихо:

— Я згоден виконати три твоїх бажання...
Джин миттю доставив мене в замок Снігової королеви.
Я їй все розповів, вибачився за бабусю і за всіх, хто її образив.
Королева розсміялась, викликала Діда Мороза і наказала йому виділити для Криму якомога більше снігу і морозу.
Вона хотіла додати й вітру, але я сказав, що вітру в нас вистачає.

Я подякував Сніговій королеві і ми з джином повернулися в печеру.
Джин опустив мене на землю і схопився за щоки.

— Що з тобою?
— спитав я.
— В мене від холоду розболілися зуби, — поскаржився джин.

— А ти регулярно чистиш зуби?

— Чистив, коли був маленьким...
— Коли це було?

— Дві тисячі років тому.

- Тому твої зуби й болять.
 Зуби потрібно чистити щодня, і хоч би раз на рік виходити з печери на свіже повітря.
Це тобі дуже допоможе.

— Це твоє третє побажання?
— запитав джин.

— Нехай це буде моїм третім побажанням.

— Дякую!...
— тихо сказав джин.
— ти дуже добрий хлопчик.

Я гордо закинув угору голову, вдарився об щось тверде і розплющив очі.
Я вийшов із сараю на свіже повітря і радісно заплескав у долоні — йшов сніг, він був лапатий і хрумкий, як білі кукурудзяні пластівці.
Дійсно падає сніг!
