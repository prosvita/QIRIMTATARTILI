# Мисливці

Як тільки-но ми з братом з’являємося на вулиці — всі хлоп’ята, навіть найменшенькі:

— Ну як там ваш ведмедик, мисливчики?
— під’юджують нас.

% Все почалося з мого старшого брата Наримана.
Якби йому на день народження не подарували рушницю, ми б ніколи в житті не заробили таке прізвисько!

Подарував рушницю дідусь.
% І не якусь там, а справжнісіньку, мисливську, шістнадцятикаліберну.
з патронташем, патронами, дробом і порохом.

Ми з сестричкою заздрили Нариману: ох і щасливчик!
Завжди найкращі подарунки перепадають йому.
% Двоколісний велосипед?..
Нариману!
% Новий магнітофон?
Також Нариману!
А тепер ось — рушниця...

Того вечора, коли гості розійшлися, Нариман покликав мене на кухню і по секрету сказав, що в суботу він піде па полювання.

— Візьми мене з собою, — попросився я.
— Не можу, — відповів Нариман.
А раптом вовки нападуть?
Вони тебе в одну мить роздеруть!
% А ти, що будеш робити з пустими руками?

— А рушниця?..
— Хм...
у кого рушниця, до того вони не полізуть.
— Все одно, — сказав я,
— не боюся твоїх вовків!
А коли ти вб’єш ведмедя, я його на собі принесу.

— Можна подумати, що ти його піднімеш...

Але я наполягав, аж доки Нариман не погодився.

Вранці за сніданком він оголосив, що в суботу ми йдемо на ведмедя.
Всі промовчали.
Тато зиркнув на маму, мама на тата.
Потім вони обоє зиркнули на дідуся.
Дідусь підвівся з-за столу, приніс наші мисливські припаси, запер їх у шафі і сказав:

— До канікул ніякого полювання!
Ось навчитесь користуватися рушницею, будуть канікули, тоді й поговоримо.
Після уроків ми пішли в Палац спорту, але й тут нам не поталанило.
Щоб отримати посвідчення юного мисливця, потрібно було відвідувати заняття у стрілецькому гуртку три місяці, а до канікул залишалося всього тридцять днів!
Щоправда, у розкладі занять значилось, що гурток розбито на три групи і в кожній проводяться заняття один раз на тиждень.
Я подумав-подумав і сказав:

— Ось що, Наримане.
Ми запишемося в усі три групи і відвідуватимемо заняття тричі на тиждень!
Тоді нам вистачить і місяця — не те що іншим!

Так ми й зробили.
До першої групи записалися під татовим прізвищем, до другої — під маминим, а в третій назвали прізвище нашого сусіда дядька Руслана.

Першого тижня все йшло добре.
Тренер навіть почав проявляти до нас особливу увагу.
Ми спочатку зраділи, але потім...
Потім тренер підійшов до нас і суворо запитав?

— Так це ви Османови?

Ми гіерезирнулись, відчувши неладне і хором відповіли:

— Ні, ми не Османови, ми — Омерови!

Перед початком занять в другій групі ми побігли додому, перевдягнулися і заодно взяли з собою дідусеві окуляри.

Тренер нас не впізнав.
Але коли настала наша черга стріляти, ні я, ні Нариман жодного разу не влучили в мішень!

— Куди ви цілитесь?
— запитав нас тренер.

Ми відповіли, що сьогодні мішені зовсім не видно.

— Як?
— здивувався тренер.
— За двадцять п’ять метрів — і не видно мішені?..
А ну зніміть окуляри!

Ми зняли.

— Стривайте, так це ви Омерови?

— Ні, — відповіли ми, опустивши голови.
— Ми не Омерови, ми Гумерови...

Під час третього заняття в мішень не могла вцілити вся група.
Дивлячись на нас, хлопці хапалися за животи і реготали до сліз.
Скінчилось тим, що нас обох разом з батьками запросили на збори...
І все ж, через місяць, разом з іншими гуртківцями ми отримали маленькі зелені посвідчення, де чорною тушшю було написано, що нам, тобто мені і Нариману, присвоєно третій розряд зі стрільби!

Усю ніч ми готувалися до полювання.
Нариман набивав патрони, я — рюкзак.
У сусідки, тіточки Гульсум, я попросив книгу з рецептами приготування страв.
У дядечка Руслана-два великі кухонні ножі і стару іржаву сокиру.

Вранці вся родина проводжала нас в дорогу Допомагаючи мені надіти рюкзак, тато розсміявся і запитав, чи випадково не взяв я з собою чавунні гантелі?..

... Йшли ми довго.
Дорогою зустріли чабана з отарою овець і вирішили дізнатися в нього, де тут водяться ведмеді:

— Ведмеді?
— здивувався чабан.
— Ведмеді...
Та як же їм не бути, якщо є на світі такі мисливці!
Підніметесь в гори, а там цих ведмедів табуни цілі...

Було вже далеко за південь, а ми все йшли.
Коли стежина майнула в кущі, я потихеньку зняв рюкзак, щоб перевірити, може, я й справді поклав туди у нічній метушні гантелі...
Трохи згодом я виклав з рюкзака моркву, картоплю і чотири буряки.
Ще через півгодини на стежці опинилася пляшка олії і баночка натуральної кави.
А коли до перевалу залишилося усього метрів триста, я не втримався і поклав на пеньок біля стежки пачку цукру, мішечок з рисом і сухарі...

Смеркалося, коли ми, нарешті, дісталися до ущелини, про яку нам розповідав чабан.
Зупинилися біля джерельця.
Нариман довго повзав по грязюці, вивчаючи сліди.

— Ведмеді, — упевнено мовив він, — на водопій приходили...
— Коли приходили?
— запитав я, роззираючись навколо.

— Вночі, напевно...
— відповів Нариман і, пильно обстеживши усе довкруж, показав пальцем на густий чагарник неподалік.
— Намет поставимо тут.

Брат розпалив багаття і почав готуватися до зустрічі з ведмедями, а я тим часом вийняв з рюкзака книгу з рецептами приготування страв і почав вивчати її.

“Суп картопляний з рисом”...
Сто грамів рису, нівкілограма картоплі.
Варити на повільному вогні десятьп’ятнадцять хвилин...
Я дістав з рюкзака безмен, будильник і відшукав одну-єдину картоплину.
Еге, з цього суп з рисом не зварити...
Я знову уткнувся в книгу.
“Борщ український”...
Морква, буряк...
Якби це було недалеко, я б, звичайно, побіг...
“Кава по-турецьки”.
Два шматочки цукру на склянку окропу.
Це приблизно кілометрів зо три звідси...
Ось!
Саме те, що нам потрібно: “Суп з макаронами без м’яса”!
Я почав голосно читать, і коли відчув, що Нариман уважно слухає мене, відірвав погляд від книги і мерщій просунув руку в рюкзак.
Макарони були цілі.

— Будемо варити суп з макаронами!
— вигукнув я, полегшено зітхнувши.

— З макаронами, то й з макаронами, — погодився братТи чисти картоплю, а я піду наберу води.
Давай казанок.

— Який казанок?

— А в чому ж ти суп збираєшся варити?

— Про казанок я забув...

Нариман важко опустився на землю.

— Ну а... хліб ти не забув узяти?..

Я витрусив перед Нариманом порожній рюкзак.

... Усю ніч ми читали книгу з рецептами приготування смачних страв...
Я вже знав, як варити плов і смажити чебуреки.
Знав, як сервувати стіл на тридцять персон, а ведмедів усе ще не було...

Під ранок ми заснули, і мені приснився сон.
Трощачи все на своєму шляху, до джерела пробивається табун ведмедів.
Я хапаю рушницю, вибираю найжирнішого і натискую на курок.
Ведмеді — хто куди.
Ми насаджуємо тушу на вертел, доки туша смажиться, шиємо з шкури кожух для дідуся.
Коли я розплющив очі, наді мною стояв Нариман.

— Швидше!
Ведмеді!

— Де?!

— Біля джерела!

До моїх вух долинуло чавкотіння, сопіння і приглушений тупіт.
Нариман постояв, прислухався до шуму, потім схопив рушницю і сказав:

— Ну... я пішов.

Я упіймав його за ногу.

— Не йди, не треба.
У тебе всього один патрон, а їх там...
— Не патрон, а жакан, — поправив мене брат.

Ведмеді тим часом підходили все ближче й ближче, ще мить — і вони виглянуть із-за кущів.
Але й це не злякало Наримана.
Він заткнув за пояс обидва кухонні ножі, сокиру і узяв напереваги рушницю:

— Я пішов!

— Гаразд, — відповів я, — іди!
Але якщо ці кровожадні ведмеді мене з’їдять, ти будеш гірко плакати...

Я уявив, як за моєю домовиною іде вся наша родина, сусіди, шкільний струнний оркестр і волейбольна команда нашого класу.
Усі ридають, і перехожі, помітивши мене в домовині, зупиняються і запитують: “Скажіть, що з ним трапилось?” І дідусь відповість: “Мого любимого внука роздерли ведмеді на полюванні...”

— Витри сльози, — сказав Нариман, — бути по-твоєму, я нікуди не піду.

Ведмеді до самісінького ранку бродили довкруж нас і тільки зі сходом сонця пішли в гори.

Вранці ми спустилися до джерела... а там, ведмежих слідів...

Не встигли ми вийти з ущелини, як Нариман упав на землю і вистрелив.
Я приліг поруч і почав доставати з патронташа патрони.
Вся ущелина наповнилася пострілами.
Коли пролунав останній, я гукнув братові у вухо:
— Що — ведмеді?

— Лисиця!

Коли розвіявся дим, я розгледів між каміння кінчик пухнастого хвоста.
Ми разом кинулись до нього.

— Селям, мисливчики!
— почулося над нами.

На кам’яному гребені стояв молодий джигіт.
За плечем у нього висів капкан, а до широкого паска були підвішені дві лисиці і штук п’ять-шість зайців.

— На кого ви тут полюєте?..

— Та ось, — показали ми на жмут козячої шерсті, — думали лисиця...

Потім розповіли джигіту, як вночі нас ледь не розірвали ведмеді.

— Ведмеді?
Де?

— У тому кінці ущелини, біля джерела.

Він довго сміявся.
Потім витер рукавом куртки сльози, і переводячи дух, сказав:

— Які ж це ведмеді!
Там ферма поруч.
Мабуть, телят на водопій приганяли...

Потім він відв’язав від паска двох зайців і дав нам:

— Візьміть.
Мисливець мисливця виручати повинен... завжди...

Зайці були великі і жирні.
Мама засмажила їх у духовці і подала на вечерю.

— Хоч це і не ведмеді, а все ж смачно, — сказав тато.

А сестричка оглянувши зарум’янені тушки з усіх боків, запитала:

— Як же ви їх застрелили?
На них нема жодної дірочки!

Тільки дідусь їв мовчки...
Наступного дня він вивісив заячі шкурки.

— Гарні...
Щоправда, кожушка з них не пошиєш, але рукавички будуть чудові!

... Як він здогадався, що ми збиралися подарувати йому шкуру так і не вбитого нами ведмедя?
