# Авджылар

Биз агьамиен экимиз сокъакъкъа чыкъкъанымыз киби, бутюн балалар, атта энъ кучюклери биле артымыздан:

— Эй, авджы акъайлар, аювларынъыз насыл?
— деп эриштире эдилер.

Эр шей Нариман агъамдан башлады.
Эгер онъа догъгъан куню тюфек багъышламагъан олсалар, бизни ич бир вакъыт бойле эриштирмез эдилер.

Тюфекни онъа къартбабам багъышлады.
Эм ойлебойле дегиль, акъикъий авджы тюфеги, он алты калибрли.
Пагронташы да, патронлары да, сачмасы ве бароты да бар.

Биз, къыз къардашымнен экимиз, Наримангьа авес эттик: ана кимнинъ бахты бар!
Энъ яхшы бахшышлар эр вакъыт онъа бериле.
Эки копчекли аякъ машина?...
Наримангъа!
Янъы магнитофон?...
О да Наримангьа!
Мына энди тюфек...

Бир кунь акъшам эвимизде мусафирлер олгъанда Нариман мени ашханеге чагъырды да, яваштан сыр этип базар куню авгъа кетеджегини айтты.

— Мени де алырсынъмы? — деп сорадым.
— Ёкъ, алмам, — деди Нариман.
— Я бирден къашкъырлар чыкъса?...Олар сени парча-кесек этерлер.
Бош къолунънен не япаджакъсынъ?

— Я тюфек?...
— Э-э.
Элинде тюфеги олгъангьа олар якъын биле кельмейлер...
— Эп бир кетерим, — дедим мен.
— Къоркъмайым сенинъ къашкъырларынъдан.
Аювны атсанъ, мен оны аркъама урын алып кетерим.

— Э-э, санки оны котереджегинъ бар...

Эр алда мен Наримаппынъ якъасыиы бошамадым ве ахыр-сонъу о теслим олды.

Саба аш башында о ярын аюв авына кетеджегимизии айтты.
Кимсе индемеди.
Бабам анама бакъты, анам — бабама.
Сонъ экиси де бирдеи къартбабама бакътылар.
Къартбабам авгьа азырлагьан шейлеримизни кетирип, оларны шкаф ичипе къойды, къапагъыиы килитледи: “Бир тюрлю авгъа кетмейджексинъиз!
— деди.
— Мына, татильге чыкъарсынъыз да, тюфек атмагъа огренирсинъиз, сопъ лаф этермиз...”

Дерстен сонъ биз гіионерлер эвине бардыкъ.
Бахтымыз мында да юрмеди.
Яш авджы шеадетиамеси алмакъ ичюп мергин атыджылар тёгерегиие бир ай къагпамакъ керек экен.
Татильге исе, он беш кунь къалды.
Бизтёгеректе айрыайры учь группа олгъаныны ве эр биринде афтада уч кере мешгъулиет олгъаныны анъладыкъ.

— Билесинъми, не, Нариман?
— дедим мен бираз ойланып.
— Я учь группагьа да язылсакъ не ола?
Сонъ биз тёгерекке афтада учь кере дегиль де, докъуз кере барырмыз.
О вакъыт бизге он беш кунь де етер.

Ойле де яптыкъ.
Бир группагьа озюмизнинъ сойадымызнен язылдыкь, экинджи группагьа — анамиыиъ сойадыпеп, учюнджи группагьа исе къомшумыз Ибраим агъапынъ сойадынен язылдыкъ.
Биринджи мешгъулиетлер яхшы кечти.
Тренер бизни макътап биле алды.
Къуванчымыздан башымыз кокке етти.
Амма сонъ...
Бир кунь тренер бизим янымызгьа келип джиддий тавурнен:

— A-а!
Бу сизсинъизми, Османовлар?
— деп сорады.

Биз меселенинъ устю ачылгъандыр, деп къоркътыкъ ве бирагъыздан:

— Ёкъ, Османовлар дегиль, биз Омеровлармыз, — дедик.
Экинджи группада оладжакъ мешгьулиеттен эвель биз тез-тез эвге барып, урбамызны денъиштирдик ве къартбабамнынъ козьлюклерини такъып кельдик.

Тренер бизни танымады.
Лякин атмагьа бизге невбет кельгенде не Нариман не де мен — нишанны урып оламадыкъ.

— Сиз къаякъкъа козьлейсинъиз?
— деди бизге тренер.

— Я бугунь нишанлар корюнмей де, — дедик.

— Насыл корюнмей?
Иигирми беш метр ерден нишан корюнмей деген шей оламы...
Къана, козьлюклеринъизни чыкъарчынъыз бакъайым!

Чыкъардыкъ.

— Токътанъыз, токъта...
Я сиз Омеровлар дегильсинъизми?

— Ёкъ, — дедик биз башларымызны тёбен алып.
— Биз Омеровлар дегильмиз, биз Гумеровлармыз.

Эртеси куню дерстен сонъ эвге бардыкъ да, къартанамнынъ антер бояламакъ ичюн азырлагъан боясынынъ беш пачкасыны да легенге къойып сыджакъ сувны къарыштырдыкъ ве анда башларымызны сокътыкъ.

Учюнджи мешгъулиетте нишанны грунпадаки балаларнынъ ич бириси урып оламады.
Эписи бизим сачларымызгъа бакъып кулькюден къатып-къатып къалдылар.

Ишнинъ сонъу шунен битти: бизни де, анамны, бабамны да ана-бабалар топлашувына чагьырдьшар...
Эр алда, айнынъ сонъунда бутюн балаларнен берабер биз де ешиль тюсте яп-янъы шеадетнамелер алдыкъ.
Оларнынъ устюнде къара мерекепнен бизге, яни манъа ве Наримангьа атув боюнджа учюнджи разряд берильгени язылы эди.

Йылбаш байрамынынъ эртесине биз деръал ёлгъа азырланып башладыкъ.
Бутюн кунь, бутюн гедже азырландыкъ: Нариман патронларгъа сачма ве барот толдура, мен ёлгъа керек шейлерни текмиллейим.
Къомшумыз Гульсум аптеден лезетли аш пиширюв акъкъында китапны, Ибраим агъадан эки балабан пычакъ, бир тотлы балта истеп алдыкъ.

Саба бизни бутюн къорантамыз озгъарып чыкъты...

Бир къач саат ёл юрип болдургъапда къаршымызгъа бир чобан расткельди.
Биз ондан аювлар къаерде олалар, деп сорадыкъ.

— Аювлар?
— деп тааджипленди чобан.
— Барлар.
Дюньяда сиз киби батыр авджылар тургьанда аювлар олмазмы!
Ана, анавы дагьгъа котерилинъиз, эр вакъыт аювлар ола, сюрю-сюрю юрелер.

Биз къуваиа-къувана кеттик.
Энди уйле авды, эп кетемиз.
Мен ойле болдурдым ки, аякъларымны зорнен сюйреклейим.
Бираз даа кеткен сонъ, тар сокъачыкъ чалылар арасына сокъулгъанда аркъамдаки агъыр торбадан аш пиширмек ичюн алынгъан хавучларны, къартопны бир баш къапыстаны ве дёрт чукюндирни чыкъарып ташламагъа меджбур олдым.
Ярым сааттен сонъ шишенен ягъны да, тузны даташладым.
Дагънынъ тёпесине чыкъмагъа 300 метр даа къалгъанда даянып оламадым, пачканен шекерни, торбачыкънен вермишельни ве къурутылгъан отьмекни де ташладым...

Чобан айткъан джылгъачыкъкъа кельгенде энди орталыкъ къаранлыкълашып башлагъан эди.
Шырылдап акъкъан чокъракънынъ янында токътадыкъ.
Нариман айван излерини араштырып, ирип-йымшагьан къар устюнде баягьы сюйрелип юрди.

— Аювлар!
— деди о эминликнен.
— Чокъракъкъа сув ичмеге келе экенлер...
— Къайдан кельгенлер?
— деп сорадым мен этрафкъа козь ташлап.

— Гедже кельселер керек.

Биз шу ерде озюмизге ер азырладыкъ.
Агъам атеш якъты ве аювларны къаршыламагъа азырлана башлады.
Мен исе, лезетли, сефалы аш акъкъында китапны окъумагьа гутундым.

“Вермишелли къартоп шорбасы... юз грамм вермишель, ярым кило къартоп.
Сакин атеште он-он беш дакъикъа къайнатыладжакъ”...

Мен торбамда безменни, чалар саатни ве торбанынъ кошесине тыкъылып къалгъан бир къартопчыкъны тапып чыкъардым.
Булардан эльбет, вермишелли къартоп шорбасы пиширип оламазсынъ...

Мен кене китапкъа далдым.
“Украин борщы”.
Къапыста, хавуч, чукюндир...
Эгер узакъ олмаса, чапа-чапа барып келир эдим амма...
А-га!
Мына бу тамам биз ичюн: “Этсиз макарон шорбасы!” Мен тез-тез къолумны торбагьа сокъгым ве енгильден кокюс кечирдим: макарон еринде эди.

— Макарон шорбасы пиширеджекмиз!
— дедим мен.

— Не олса-олсун — деди агъам.
— Сен бар, къартоп артла, меи сув кетирейим.
Бер къазанчыкъны...
— Насыл къазанчыкъ?

— Я шорбаны неде пиширеджексинъ?

— Къазанчыкъны алмагъа унуткъаным.

Нариман тургъан еринде отура къойды.

— Амма да иш яптынъ.
Отьмек алмагъа унутмадынъмы?

— Отьмек де ёкъ...

Бутюн гедже лезетли аш акъкъындаки китапны окъуп чыкътыкъ.
Мен энди пляв насыл япылгъаныны да, чиберек насыл пиширильгенини де бил ем.
Отуз кишилик софраны насыл азырламакъ керек олгъаныны да огрендим...
Аювлар исе, аля даа кельгенлери ёкъ.

Сабагьа якъын юкълап къалгъанмыз.
Тюшюмде биз аювларны дегиль, аювлар бизни къамачавгъа алгъанларыны корьдим.
Аювлардан бири инсан сесинен багъырды:

— Теслим олунъыз, мен сизни эсир алам!
Сизден отуз кишилик къавурма япарым, зияфетке бутюн аювларны чагъырырым!
Турунъыз, байгьушлар!
Турунъыз!

Къоркъып, къычырып уяндым.
Козьлеримни ачсам, башымнынъ уджунда Нариман тура:

— Тез ол, аювлар!

— Къаерде?

— Чокъракъ башында!

Къулагъыма бир шытырдылар, аякъ давушлары эшитильди.
Нариман бираз турды, шытырдыларгъа динъленди ве бирден тюфегини алып, теляшлы сеснен:

— Мен кеттим!
— деди.

Мен Нариманнынъ аягьына япыштым:

— Кетме, керекмей.
Сенде олгьаны-оладжагъы бир къуршун бар, олар исе...
— Къуршун дегиль, сачма, — дегі тюзетти агьам.

Аювлар исе эп бизге якъынлашмакъта эдилер.
Бираздан чалылар артындан башлары да корюледжек.
Нариманны бу да токътатмады.
О белине эки балабан пычакъны, тотлы балтаны къыстырды, элине тюфегини алды.

— Кеттим!

— Яхшы, — дедим мен, — кет!
Амма бу джанаварлар мени ашасалар, эвге къайтып барып анайгъа, бабайгъа эписини айт.
Мени къабирге къойып, устюме топракъ орткенде сен козьяш тёкип агъларсынъ...

Мен ойле бир аджыныкълы сёзлер айттым ки, тап озюмнинъ козьлеримден яш кельди.
— Сюрт козьлеринъни, — деди Нариман ачувланып, — яхшы, бир якъкъа кетмем, сенинъ янынъда олурым.

Аювлар сабагъадже бизим этрафымызда доланып юрдилер ве та кунь догъгъан сонъ гъайып олдылар.

Биз ач, юкъусыз, ушюген алда еримизден турып, чокъракъ янына бардыкъ, Къарнен къарышкъан чамурда юзлернен аюв излери бар эди...
“Э-э... сюрю пек балабан экен!” дедик биз башымызны къашып.

Сезсиз-солукъсыз эвге ёнедик.
Джылгъадан чыкъарчыкъмаз Нариман бирден ерге ятты.
Онынъ ерге ятмасынен тюфекни атмасы бир олды.
Мен де онынъ янына созулдым ве патронташтан иатронларны бирер-бирер алый онъа бердим.
О агаберди.
Орталыкътютюн думаны олды.
Соиъки патрон атылгъан сонъ, Наримангьа якъынлап, яваштан:

— Аювлармы?
— деп сорадым.

— A-а!
Сары къуйрукълы сою, — деп къычырды о.

— Сары аювмы?
— деп сорадым мен кене де онынъ айткъаныны анъламай.

— Тильки!

— Насыл тильки?
Къайда?

— А-а-на!
Ташларнынъ арасында!

Тютюн дагъылгъан сонъ ташларнынъ арасындан чыкъып тургъан сары, гурь къуйрукънынъ уджуны эследим.

Тилькининъ къуйругьы корюльген тарафкъа биз тамам бир саат къадар джылышып кеттик.
Янына баргъанда аман турып экимиз эки якътан ташкъа чапкъылдыкъ!

— Селям, авджылар!

Бу сес бизим башымызнынъ устюнде янъгъырады.
Бакъсакъ, элинде къапкъанларынен насылдыр бир огълан ташнынъ устюнде тура.
Кенъ къушагьынаэки дане тильки ве беш-алты дане тавшан асувлы эди.

— Кимнинъ устюне бойле атыласынъыз?

— A-а, мына, — дедик биз ташнынъ арасына къысылып къалгъан бир топ эчки юнюни корип: — Тильки белледик...

Сонъ биз о огълангъа бир-биримизнинъ сёзюни болип-болип, гедже бизни аз къалды аювлар ашайязгъаныны икяе эттик.

— Насыл аювлар?
Къаерде?

— А-а-на, джылгъанынъ о бир башында, чокъракъ янында.

Огълан кулькюден олеязды.
Сонъ озюни зорнен токътатып, козь яшларыны сюртти де:

— Насыл аювлар?
Анда чокъракъкъа якъын ерде ферма бар.
Бузавларны сувармагьа айдагъан олсалар керек...
Сонъ о къушагъына асувлы тавшанлардан экисини чезип бизге узатты:

— Алынъыз.
Авджы авджыны эр вакъыт къыйын вазиеттен къуртармакъ борджлу...
Лякин кимсеге бир шей айтманъыз, яхшымы?

Тавшанлар балабан эм де семиз эдилер.
Анам оларны къавурды.
Бабам акъшам аш башында кулюмсиреп:

— Бу, эльбет, аюв дегиль амма, эр алда лезетли, — деди.

Бунъа анам да, къыз къардашым да бир лафлар къоштылар.
Ялынъыз къартбабам индемей ашады...
Лякин эртеси куню тавшанларнынъ терилерини чаталгъа тарттырып кунешке къурутмагъа аскъанда бизге маналыманалы бакъып:

— Бу къоянларны сиз насыл аткъансыз, ич анълап оламайым.
Терилерининъ бир еринде бир сачма тешиги биле ёкъ, — деди.

Биз Нариманнен бир-биримизге бакъып алдыкъ.
