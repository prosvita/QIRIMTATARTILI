# Мій друг Руслан

Ми з Русланом нерозлучні друзі.
Дружимо вже котрий рік.
Він приїхав у Крим з Узбекистану, із стародавнього міста Самарканд.
Сім’я в них велика, п’ятеро осіб: Руслан, сестричка Айше, бабуся Фатима і тато з мамою.

Ми не тільки друзі, а й сусіди.
Наш будинок в самісінькому кінці вулиці Кукурузної.
% У кінці нашої вулиці починається простір порослий травою та кущами
Коли приїхали у наше місто і, не лише сім’я Руслана, а й інші татарські сім’ї, вони прийшли на пустир, очистили його від бур’яну, від каміння, сміття, поділили на ділянки й почали зводити тимчасове житло.

Не встигли татари поселитися у цих “тимчасівках”, як приїхала міліція, нагнали КамАЗи і бульдозери.
А народу зібралось!..
Виявляється, татари захопили пустир без дозволу міліції.
Коли бульдозери посунули па “тимчасівки”, татари лягли на землю і не пропустили їх.
Я заплющив очі від страху:
а раптом когось розчавлять...

Чоловік п’ять чи шість літніх татар з орденами і медалями на грудях, обступили капітана міліції, який командував бульдозерами, почали йому щось доводити, показувати документи, папери.
Я шарпнув батька за рукав:

— Тату, а чому їм не дозволяють будувати собі житло на пустирі?
Він же нічийний, він нікому не потрібний?

— Не знаю, — відповів мені батько, — напевно тому, що вони були зрадниками.

— Зрадниками?
— я здивувався.
А кого вони зрадили?

— Нікого вони не зраджували!
— долучився до розмови наш сусід дідусь Гнат.
— Вони й раніше тут жили.
Це їхня батьківщина.
От вони й повернулися на рідну землю...
— Багато ви, діду, розумієте!
— махнув рукою батько.

— А що тут розуміти!
— не здавався дід Гнат.
— Будинок, в якому ти живеш, теж належав їм.
Отож, помовч.

Ветерани умовили капітана і той наказав повернути машини назад.
Коли машини і міліція поїхали, на нашій вулиці ще довго обговорювали: чи мають право татари захоплювати землю і будувати собі житло, чи не мають.

Відтоді наш колишній пустир називають “Самозахватом”.

Того пам’ятного дня мене дуже здивували слова діда Гната про наш будинок.
Він і справді маленький і старий.
Раніше я й не помічав цього.
Маленькі вікна, стара черепична покрівля...
Навіть колодязь перед будиночком, — теж старий.
 Ми ним давно не користуємось.

Одного разу до нас завітав батько Руслана:

— Добридень, сусіди!
У мене до вас велике прохання: якщо ви не проти... ми хотіли б брати воду з вашого колодязя.

Батько промовчав, а мама дала згоду.

— Будь ласка, — сказала вона, — ми все одно не користуємося ним.

Батько Руслана приніс молоток, щипці, витяг цвяхи, відкрив кришку колодязя і, зазирнувши всередину, поплескав колодязь по зрубу, так наче це був його давній знайомий:

— Молодчина, зберіг водичку...

Я подумав про те, як їм буде нелегко носити воду з колодязя на ділянку.
% Адже потрібно не одне, не два, хто знає скільки відер води витягнути...
Але я даремно хвилювався.
Вони принесли маленький насос, моток кабелю, шланги і через півгодини вода з шланга вдарила тугим струменем по дну залізних ночов з розчином.
Як усе просто!
А ми з мамою мучились, коли не було водопроводу — цілими днями черпали з колодязя воду і поливали город.

В суботу допомагати батькові Руслана прийшли сусіди з інших ділянок і привезли маленьку бетономішалку.
Потім приїжджав КамАЗ, привозив пісок, цемент, камінь-черепашник.
Робота зразу пішла на лад.
Стіни почали рости прямо на очах, ряд за рядом.
Руслан працював нарівні зі всіма.
Він завантажував бетономішалку піском, цементом, наливав воду,
% потім натискав на маленьку кнопку — і за кілька хвилин розчин був готовий!

Я не витримав 
і підійшов до Руслана:

— Можна я допомагатиму тобі готувати розчин?

Ми готуємо розчин, наповнюємо тачку, а батько Руслана возить її нагору.
Усе як на справжньому будівництві!

Поки ми працюємо, Русланова мама варить у великому казані плов.
Я працюю, а сам уважно за нею стежу.

Може, колись і мені доведеться варити.
Коли плов зварився, нас усіх запросили до обіду.
Я хотів потихеньку піти додому, але Русланова мама перепинила мене:

— Ти куди?
% Як працювати, то працював, а як їсти так втікаєш поміж кущів?
Іди, мий руки і сідай за стіл, — сказавши зупинила мене.

Ніколи в житті я не їв такого смачного плову.
Після плову пили чай з красивих узбецьких піал.
І чай був не такий, який ми п’ємо вдома,
% а був зелений.
Мені він сподобався.
П’ю чай і слухаю, як татари розмовляють поміж собою.
То говорять по-російськи, то по-татарськи.
Так начеб їм все одно якою мовою розмовляти.

Після обіду Русланова мама наповнила касу пловом,і подала мені:

— Візьми, Сергійку, віднеси батькові й матері, нехай і вони покуштують справжнього плову.

Коли я приніс — мама мене посварила, сказала, що потрібно було відмовитися.
Я їй все пояснив:
— Розумієте, мамо, я відмовлявся, але тітка Надія сказала, що в них звичай: якщо ти бачив, як готують страву, якщо до тебе дійшов запах, ти обов’язково повинен покуштувати й оцінити: смачно чи ні?

— Ой, Сергію, хитруєш ти...
— Ні, мамо, чесне слово.
Не вірите, запитайте у Руслана.

Мати покуштувала плов.
Їй дуже сподобався.
У відповідь вона звеліла віднести сусідам цілий пакет свіжих помідорів з нашого городу.

Ось так я познайомився з родиною Руслана.
Щоправда батькові моєму не подобалось, що я багато часу проводжу в них.
Але одного разу стався випадок, після якого він перестав на мене сердитися.

А трапилося ось що: у мами стався серцевий напад.
Батько дуже злякався, вибіг на вулицю й кричить мені:

— Сергію!
Миттю біжи, синку, до магазину і зателефонуй по 03, виклич “швидку допомогу”.
Скажи у мами серцевий напад!

Я помчав, викликав “швидку допомогу” і мерщій назад.
Прибігаю, мама лежить на ліжку дуже бліда, а поруч з нею тітка Надія — уколи їй робить.
Мама посміхнулась через силу й каже:

— Даремно ти, синку, бігав.
Виявляється у нас під боком своя “швидка допомога”.

Треба ж.
А я гадав, що батько й мати Руслана будівельники, а вони, виявляється лікарі.
Лікарі “швидкої допомоги”.

Коли сусіди збудували будинок, нас запросили на новосілля.
Ми пішли всією сім’єю: батько, мати і я.
Русланова бабуся подала нам у маленьких чашечках гарячу каву і дрібно поколотий цукор.
У них так заведено.
Якщо приходять гості, щонайперше пригощають гарячою кавою.
Хочеш, не хочеш, а пити мусиш.
Звичай.

І ще, бабуся Фатьма ворожить на кавовій гущі.
Уважно роздивляється малюнок на денці чашечки й каже, що тебе очікує в недалекому майбутньому.
Матері вона наворожила гостей.
Сказала, що до нас дуже поспішають двоє великих людей.
Мама розсміялась і підтвердила, що до нас повинні приїхати її брат, мій дядько Михайло з дружиною.
Вони обоє високі й огрядні, не те що вона...

Мені бабуся наворожила бійку.
Сказала, що в мене спробують відібрати річ, якою я дорожу.
“Що ж у мене можуть відібрати?” — подумав я.
— “Велосипед?
Він у мене старий-престарий...”

Руслан показав мені альбом з фотографіями.
На першій сторінці альбому записано, хто, коли, якого дня, місяця і року народився.
І місце народження зазначено.
Другою в списку була бабуся Фатима.
Народилася вона у нашому місті по вулиці Гончарній.
Через два роки їй виповниться 80 років.
А вулицю Гончарну я знаю.
Це в іншому кінці міста.
Я з інтересом розглядав пожовклі від часу фотографії.
Ось бабуся Фатима ще молода і дуже вродлива.
Вона сидить у кріслі, а в неї за спиною четверо військових.

Це її сини.
Усі четверо воювали.
Три загинули на фронті.
Я згадав слова батька про зрадників і показав йому фотографію.

Поки ми гортали альбом, кімнату заповнили гості.
Всіх посадили задовгий святковий стіл.
Їли чебуреки, пили вино, виголошували тости.
Нам з Русланом вина не дали, налили ком п оту.

Після застілля всі вийшли надвір, увімкнули магнітофон і почали танцювати “Хайтарму”.
Танець веселий і танцювати його зовсім не важко: здіймаєш руки вгору і починаєш підстрибувати у такт музиці.
Я відразу ж навчився.
Після дорослих танцювали діти.
Я також танцював.
Під час танцю нам давали гроші.
Виявляється, в них так заведено: усім, хто танцює, дають гроші.
Чудовий звичай.
Я десять гривень заробив.

Даремно я тоді, на новосіллі, не повірив бабусиному ворожінню.
Повертаюсь вчора додому, — ми після уроків грали у футбол, — іду, в руках у мне футбольний м’яч, за спиною сумка, а в голові — контрольна з математики.
Ми домовилися з Русланом посидіти разом, порозв’язувати задачі.
Іду, а назустріч мені троє незнайомих хлопців.
Вони мене зупинили і почали уважно роздивлятися м’яч.
Один з них посміхнувся й каже:

— Та це ж наш м’яч!
Ось і попався злодій...
— Неправда!
— вигукнув я.
Цього м’яча ми купили в складчину всім класом у магазині спортивних товарів.
Якщо не вірите...

Договорити мені не дали.
Один з них, найстарший, вдарив мене по носі, а ті двоє намагалися вирвати з моїх рук м’яч.
І відібрали б, але вчасно нагодився Руслан.

Додому ми поверталися із синцями та гулями.
В обох носи в крові, але м’яч не віддали.
Тітка Надія промила наші рани, змастила йодом і похвалила:

— Молодці.
Завжди треба вміти постояти за себе.

Ось так ми й живемо.
Пустир забудовано, на будинки почепили таблички з новими номерами.
Ми з Русланом навчаємося в одному класі, сидимо за однією партою.
Інколи сваримось, але ненадовго.

Останнім часом Руслан ходить сумний, ніби у воду опущений.
Чому — я знаю.
Батько й маги Руслана досі не можуть влаштуватися на роботу.
І допомогу по безробіттю їм не виплачують, і на роботу не беруть.
А все через те, що в них немає громадянства.
Навіть на вибори вони не ходили.
Нема громадянства — не маєш права вибирати!

Як же це воно виходить?
Люди повернулися до себе на батьківщину, а прав ніяких не мають.
Хіба так повинно бути?
Для чого ж тоді кожного вечора говорити по телевізору про демократію?
Я запропонував Руслану написати листа до Верховної Ради.
Написати і усім класом підписатися.
Нехай депутати приймуть рішення.

Руслан відмовився.
Сказав — не треба.
Сказав, що президент України вже домовився з президентом Узбекистану.
До нового року всі, хто не має громадянства, отримають.

— А як же ви будете жити до нового року?
— запитав я.

— На бабусину пенсію...
— сумно пожартував Руслан.

Руслан сказав про бабусю і я згадав, що їй незабаром виповниться 80 років.
Це ж така дата...
Я набрався сміливості і спитав:

— Чи будете святкувати ювілей бабусі Фатими?
— Який ювілей?
— здивувався Руслан.

— Скільки років виповнюється бабусі цього року?
Забув?

— Не забув, пам’ятаю.
Я вже місяць збираю гроші на подарунок... -1 багато зібрав?

— Три гривні.

— А щоб ти хотів подарувати їй?

— Кавомолку.
Пам’ятаєш, була в неї мідна?
Ми з тобою на новосілля каву мололи...
— Вкрали?

— Ні, зіпсувалась.
Адже їй вже більше ста років.

— Давай купимо нову, — запропонував я.

— А ти знаєш, скільки вона коштує?

Руслан назвав ціну, а я від здивування аж свиснув.

Всю ніч я не міг заснути, думав, як нам заробити грошей на кавомолку?
І придумав!
Наступного дня розповів про свій план Руслану.
Йому він сподобався.
Але була одна перешкода: треба було протягом десяти днів вставати о четвертій годині ранку.
Руслан взяв це на себе.

Як добре, що ми навчаємося у другу зміну.
О п’ятій ранку ми вже на Центральному ринку.
Допомагаємо розвантажувати машини, переносимо ящики з напоями, мішки з продуктами.
Виконуємо будь-яку роботу.
Головне — о дев’ятій ранку ми вже вдома і ховаємо наші спільно зароблені гроші в потайне місце.
Що ж до уроків — на перших чотирьох сидимо нормально, на п’ятому — клюємо носами, на шостому — спимо.
Та вже всі вчителі знають, що ми заробляємо гроші на ювілей.
Нас “застукала” на ринку класний керівник Наталя Петрівна.
Довелося їй про все розповісти...

Рівно через десять днів ми підрахували зароблені гроші і ахнули.
Вийшла солідна сума...
В день народження бабусі Фатими ми рано-вранці пішли на ринок за подарунком.
Насамперед купили кавомолку.
Щоправда не мідну.
Купили велику пачку справжньої бразильської натуральної кави.
Купили цукор-рафінад, торт, а на решту грошей — квітів.

Ми урочисто вручили бабусі Фатимі наш подарунок.
Вона обняла нас, поцілувала і заплакала.
Сказала, що це найщасливіший день в її житті, тому що подарунок їй подарували внуки, купивши на гроші, зароблені своїми руками.

Чудово!
Виходить — я теж внук бабусі Фатими.
А що ж тут дивного?
Може тисячу років тому у нас був один спільний предок?
Адже ж недарма кажуть, що всі люди — брати.

Ми з Русланом по черзі крутимо кавомолку, бабуся смажить чебуреки, Айше сервірує стіл, а я складаю вірші і вже за столом читаю їх голосно і урочисто:

Dopoza бабусю С(Эатилл.а,

Сил, щоб роки ваші полічить, неліа.
cX.au вас радість зажди обійліа,

Dopoza бабусю С(Ьатилла!

У нас вийшло справжнє свято.
Нехай маленьке, та все ж таки свято!

“Але все колись кінчається...” — так співається в пісні.
Наше маленьке свято теж закінчилося і ми з Русланом поспішаємо в школу, боїмося запізнитися на перший урок.
Біжимо, махаючи сумками, і тут мені на думку спадають бабусині слова про подарунок, куплений за гроші, зароблені власними руками.
Я спіткнувся і ледь не впав.

— Що з тобою?
— спитав Руслан, підхоплюючи мене на бігу за куртку.

— Звідки бабуся дізналася про нашу з тобою роботу на ринку?

— А як ти гадаєш, хто мене будив щодня о четвертій годині ранку?

Ми дивимось один на одного і сміємось.
На перший урок ми звичайно ж запізнились.
Запізнилися й заробили одну на двох догану.
Але ми ніскілечки не засмутились.
Адже, дружба є дружба У ній все ділиться навпіл.
А що таке півдогани?
