# Золото моєї бабусі

Вулиця мого дитинства — Училищна, для мене завжди існувала не вся, а тільки та її частина, яка лежала між старим кладовищем і вулицею Клари Цеткин.
% Старого кладовища я не пам’ятаю, бо коли ми поселилися на Училищній, його вже не було — це місце зрівняли з землею та збудували там два триповерхові будинки.

На перехресті Училищної і Клари Цеткин була невелика хлібопекарня.
% Так і запам’яталася мені на все життя ця вулиця: від триповерхового будинку з невисоким парканом до пекарні на розі.
% А ще все ще у моїх вухах чується, звук конячих підков та шум коліс фаетонів з цієї дороги, що вимощена камінням.

Тротуар, вистелений квадратними кам’яними плитами, витертими пішоходами.
% Та ще акації, висаджені вздовж вулиці, що навесні цвіли білими-пребілими та переповнювали вулицю медовими пахощами.
Перший, бажаний для мене гість у нашій новій оселі — Міневер, моя двоюрідна сестра.
Вона приїхала до нас із далекого Керменчика,
старша від мене років на п’ять-шість і дуже самостійна.
Їй важко всидіти у тісних кімнатах і як тільки мама йшла на роботу, ми з Міневер — уже за ворітьми.
Під великим секретом я взнаю таємницю: виявляється Міневер палить цигарки!
А так, як у нашому домі курців немає, а в Міневер нема грошей на цигарки, то ми вирушаємо на пошуки недокурків.

Завертаємо ліворуч по Клари Цеткин і, уважно вивчаючи кожну щербинку на тротуарі, спускаємось до вулиці Субхі, до аптеки з великим вікном,
за яким стоять пляшки, наповнені махсумою.
% Тут, ми знайшли багато недкурків, але й цього для Міневер виявляється замало і ми продовжуємо нашу дорогу.
% Трохи згодом ми прийшли до театру "Субхі". 
В ньому демонструється фільм “Вогні великого міста”

% На приклеєній до стіни афіші дивиться посміхаючись Чарлі Чаплін.
Біля каси кінотеатру, незважаючи на ранній час, вишикувалась велика черга
% І в цьому місці було багато того, що ми шукали 
% Міневер наповнила дві кишені недкурками. 

Міневер вчить мене палити.
Я голосно кашляю, з очей котяться сльози.
За цим навчанням і застає нас мама.
Міневер отримує потиличника, а я ременя.
Мама відбирає і викидає, з такими труднощами роздобуте багатство, на смітник.
% Я сиджу, забившися в куток, і тихо схлипую ніби побите щеня.
% Міневер погладжує мене по плечу і тихо шепоче: “Не плач, ось приїдемо в Керменчик і палитимемо стільки, скільки захочеться, і ніхто нам не завадить”.

Палити мені анітрохи не хочеться, але я мовчки киваю головою і, Міневер, обійнявши мене, ніби заколисує: “А меним кадечигим...” і погладжує нижче поперека, саме там, де недавно гуляв ремінь...

Мама часто згадувала про Керменчик, про село, де вона народилась,
і мені завжди здавалося, що це село десь дуже далеко, за горами, і дістатись туди нелегко.
Як тільки ми укладаємося спати, Міневер нашіптує мені, що завтра повинен приїхати Вельша дайим (дядько) і відвезти нас в Керменчик.
Схвильований цією звісткою я довго не можу заснути, а коли засинаю мені сниться, що я лечу над землею в пошуках казкового Керменчика.
Та ось я спускаюсь на землю, лягаю на м’яку траву і хтось невидимий сідає мені на груди і починає душити.
Я ледве вириваюся з чіпких обіймів і прокидаюся весь в холодному поту;
а серце, здається, ось-ось вискочить із грудей.

% Пізня ніч.
Всі сплять.
Спокійно цокають “ходики” — настінний годинник — а я сиджу в постелі, притиснувши до грудей кулачки, і сердито дивлюсь в темноту.
Де він той, хто по ночах знущається наді мною?
Я його не боюся, і якщо він з’явиться наяву, я буду з ним битися.
% Навколо тихо.
% Я потихеньку приходжу в себе, заспокоююсь і засинаю.
Через деякий час знову прокидаюсь — і знову в холодному поту.
Прокидається тепер і Міневер.

“Ти чого штовхаєшся?”
— сонно бурмоче вона і повертається на другий бік.

Вранці до наших, пофарбованих у червоний колір воріт, під’їжджає машина — “полуторка”
і ми з Міневер гордо, на виду в сусідської дітвори, залізаємо в кабіну.
% Машина повільно виходить на велику дорогу.
Але я не помічаю тряски, тому що з обох боків дороги, до повороту біжать за нами хлоп’ята і кожен з них з великим задоволенням зайняв би моє місце в кабіні...

% Перша наша зупинка сталася в Альмі, після того, як наша машина проїхала достатньо часу.
Як я зрозумів, тут живе хтось з нашої рідні.
Нас зустрічають як дорогих гостей.
Ріжуть барана і спеціально для нас готують старовинну страву: баранячий шлунок начиняють шматочками печінки, нирок, додають жир, цибулю, часник, рис, зашивають і ставлять варити на повільний вогонь.

Після смачного обіду і довгих розмов
ми виїжджаємо з Альми.
У кузові машини з’явилося кілька кошиків з яблуками — кандиль синапом — подарунок від родичів в Керменчику.

Наступна зупинка на бахчисарайському базарі.
Дядько Веліша пропонує нам посидіти в кабіні, але Міневер не погоджується і штовхає мене в бік.
% Цей день був суботою.
% Округа переповнена людьми.
Вже біля входу нас зустрічають лоточники з халвою.
Ми проходимо мимо, намагаючись не дивитися на солодощі.
Та тільки-но встигаємо пройти мимо солодощів, як нас зустрічають інші, не менш смачні наїдки: в неглибоких пласких тазах — домашня ковбаса, караїмські янтики, чебуреки.
І чебуреки не великі, як зазвичай смажать вдома — три з’їв і наївся, — а тут чебуреки маленькі, у півблюдечка.
% На підносі лежить щонайменше сто штук.
% Дядько Веліша поспішає і ми не затримуємось, побачивши весь базар хочемо вийти.

Тут смажать кавові зерна.
На землі, в залізних жаровнях тліє жар.
Над жаровнею встановлено жерстяний циліндр, він весь в дірках.
Всередині цього нерухомого циліндру — циліндр трохи менший.
Він також весь дірчастий.
Продавець насипає в малий циліндр зелені кавові зернята і починає повільно обертати його, час від часу поправляючи жар.
Зерна потріскують, димляться, але господар не поспішає.
Надівши на руку рукавицю, він дістає внутрішній циліндр, висипає зерна в мідний таз
і вже тільки тоді починає зважувати їх покупцеві — ще гарячі, запашні коричневі зерна...

Наша “полуторка” повільно повзе вгору.
Заколисаний гулом мотору я дрімаю, поклавши голову на плече Міневер.
Прокидаюсь, а машина вже стоїть біля бабусиного дому.
Я вистрибую з кабіни і потрапляю в обійми бабусі.
Вона притискує мене до грудей і я буквально задихаюсь від запаху тютюну, сиру, часнику, свіжоспеченого хліба та інших пахощів, в яких мені не під силу розібратися.

У просторій кімнаті, освітленій лампою, мене всаджують за низенький столик і ставлять переді мною повний кухоль теплого молока і кладуть теплий окраєць хліба.
Мені здається, що я ніколи в житті не пив такого смачного молока і не їв такого смачного хліба.
Бабуся дивиться на мене як на диво, котре з’явилося бозна-звідки і, не перестаючи похитувати головою і посміхатись, повторює: “Ах, меним чиппийм (курчатко!), ах, меним торинчигьим (внучок!), ах, меним татли тилимчигим (солодкий!)...”, достоту, як Міневер, після того, як я скуштував ременя...

Спати бабуся поклала мене в сусідній кімнаті на підлозі.
Поклала на килим матрацик, подушку, ковдру.
У кімнаті темно, тільки місячне сяйво сіється крізь шибки, малюючи на підлозі і стінах химерні тіні.
Я міцно тримаю бабусю за руку і не відпускаю.
Мені здається, як тільки-но вона піде, — тіні оживуть і накинуться на мене.

“Ти чого злякався?” — схиляється до мене бабуся і цілує в лоб.

“Знаєте, бабусю, — кажу я пошепки, начеб боюсь, що мене ще хтось почує, — там, в Сімферополі у нас хтось живе на горищі.
Він інколи приходить вночі і починає мене душити...”

Я боюсь, що зараз бабуся розсміється над моїми страхами і подумає, що я боягуз.
Та вона не поспішає сміятися і все сприймає всерйоз.

“Буває таке, — погоджується вона, — буває.
Але ти не бійся, я навчу тебе молитви.
Повторюй за мною: бисмилляї рахмані рахім, рабієср, лядуаср...”

Я повторюю вслід за нею незрозумілі слова, які в темній кімнаті лупають як заклинання.
Бабуся змушує мене повторити молитву і, коли переконується, що я її запам’ятав, додає: якщо тут, в цій кімнаті або в іншому місці хтось спробує тебе душити, повтори кілька разів молитву, і все минеться”.

Вранці я прокинувся від голосного співу півнів, гавкання собак, мукання корів, бекання овець...
Я сів у постелі і з подивом оглядаю кімнату, заставлену вздовж стіни килимовими подушками.
Високо над подушками — полиця, заставлена чудовими келихами і глечиками.
Я одягаюсь, входжу в кімнату, де ми вечеряли — нікого.
Иду далі.
В наступній кімнаті я від подиву аж рот роззявив: вздовж стіни висять в’язані віночки цибулі, часнику, тютюну, сушених яблук, груш, в’язанки кукурудзяних качанів, біля вікна лежать великі гарбузи і стоять кошики з яблуками, які ми привезли з Альми.
Тут і застала мене бабуся.

Не встигаю я поснідати, як з’являється Міневер і забирає мене.
Ми піднімаємось в гори, в ліс, де на розлогих кущах ліщини висять горіхи.
А я раніше гадав, що вони бувають тільки в магазинах і на базарі!
Ми не затримуємось на одному місці, підіймаємось все вище й вище.
Зупиняємося біля джерельця, сідаємо і їмо хліб з часником, з сиром і запиваємо водою.
Прямо пригорщами черпаємо воду з джерельця і п’ємо.
Вода холодна і солодка, як зельтерська, навіть смачніша.

Увечері до бабусі в гості приходять сусідки.
Більшість з них уже літнього віку.
Вони всідаються на подушки в кімнаті, де я спав, Міневер приносить тацю, вставлену чашечками з гарячою кавою, дрібно наколотий цукор.
Усі статечно, не поспішаючи п’ють каву, а винивши, перевертають чашечки на блюдця.
Доки я з подивом спостерігаю за кавопиттям, бабуся піднімає першу чашечку, довго крутить її в руках, уважно розглядаючи кавову гущу і починає ворожити.

Після ворожіння, жінки, які старші за віком, дістають з глибоких кишень фартухів кисети, крутять цигарки й починають палити.
Я ледь стримую сміх і дивлюся на Міневер — вона прикладає палець до губ.
Синій запашний дим пливе під стелю, розтікається по полицях, притлумлюючи світло лампи, і мені навіть стає трішечки страшно.
Здається, що зараз лампа погасне і до кімнати увійде джин.
Я притискаюся до бабусі і вона міцно обіймає мене.
Мені на нам’ять приходять слова молитви і я відразу заспокоююсь.
Я впевнений, що проти молитви не встоїть навіть джин.

Настає мить, коли неголосна розмова затихає і усі уважно прислуховуються, косячи очима на голу стіну.
Прислуховуюсь і я.
1 несподівано виразно чую, як на стіні цокає годинник.
Цокає так само, як і “ходики” в спальні, там, в Сімферополі.
У кімнаті ніхто не ворухнеться, всі затамували подих і в цій тиші чітко і рівно лунає цок-цок, цок-цок, цок-цок.

Я не пам’ятаю скільки це триває, але коли цокання припиняється всі полегшено зітхають і шепчуть молитви.
Тільки тепер я здогадуюсь, що ніякого годинника в кімнаті немає.
Немає його і в сусідній кімнаті, а стіна, на якій він цокав, зливається з крутим схилом гори...
“Нехай все буде добре”, — тихо каже бабуся і в її голосі вчувається тривога.

Дуже швидко всі заспокоюються і ось тут починається найцікавіше: жінки одна за одною розповідають неймовірні історії.
“Пам’ятаєте, торік, коли в сліпого Сетмера здохла корова, — розповідає ледь чутно жінка, біля якої притулилася Міневер, — тоді кілька днів стояли сильні морози.
Син з дружиною поїхали в Джанкой і я залишилася з внуками сама.
Раптом серед ночі в Асанчика піднялася температура, та така висока — дитина вся горить, от я й вирішила піти до сестри за ліками.
Зійшла вниз до пекарні і завмерла: труба в пекарні димить, вікна світяться.
Я підійшла ближче і затаїлася за деревом — подумала шо може злодії залізли в пекарню.
Але звідки злодіям взятися?
Придивилася я уважніше і бачу: одні тісто місять, другі біля печі кочегарять, а треті складають хліб в кошики.
На всіх білі халати, білі ковпаки на головах і обличчям всі схожі — і жодного знайомого.
Я злякалася і мерщій побігла додому.
Вранці, ледь засіріло надворі, я змову йду до Айше.
Спускаюся до пекарні — труба не димить, за вікнами темно, а на дверях пекарні замок.
Приходжу до сестри, розповідаю їй, а вона сміється, привиділось, каже, тобі.
Пекарня другий день не працює, борошна немає, сьогодні повинні привезти...”

“Ти кажеш пекарня!
— підхоплює розмову жінка на другому кінці столу, — і всі погляди відразу спрямовуються на неї.
— Пам’ятаєте колодязь за будинком къолу къургъан Сабрієни, його засипали три роки тому.
А яка вода смачна була в цьому колодязі.
Того року мій брат Апгіаз сина женив, так я їм всю ніч допомагала — хурабіє і солодке печиво пекла.
Уже розвиднялося, коли ми закінчили роботу і я пішла додому.
Проминула вулицю, завернула за ріг і ніби мене хтось зупинив.
Дивлюсь, біля колодязя незнайомі люди.
Один коловорот крутить, другий наливає воду в підставлені відра, а інші носять ці відра кудись в темноту.
Я сховалася за будинком і стою, ноги ніби приросли до землі.
Так і простояла доки пастух вівці не погнав на пасовисько.
Пішла слідом за пастухом, біля колодязя — ні душі.
Набралася смілості, зазирнула в колодязь і ахнула!
— вода в колодязі пропала.
Я нікому про це не розповідала.
А колодязь потім засипали...”

У кімнаті тихо-тихо.
За вікном застрекотів коникстрибунець і всі разом глянули на стіну, подумали, що знову цокає годинник.
Бабуся чомусь тяжко зітхає, проводить руками по обличчю, начеб хоче зняти пелену з очей.
Усі ждуть її розповіді, а вона не поспішає: гладить мене по голові, свариться пальцем на Міневер, повільним поглядом обводить присутніх, ніби вирішує, розповідати чи ні.

“Трапилося це на сороковий день після смерті чоловіка.
На поминках ви були, пам’ятаєте той день.
Стомилася я тоді, ледь ноги переставляла.
Довго не могла заснути, а коли задрімала — раптом почула, як хтось потихеньку відчиняє металевий засув.
Вдома крім мене нікого не було.
Я злякалася, подумала, що це дух покійного чоловіка повертається в оселю.
Я сіла на постіль і почала чекати.
Засув у нас старий, тихо, без шуму, відперти його неможливо, тому я відчувала як чіпляється за скабу кожна зазубринка.
До кімнати увійшли троє.
Я почала молитися і вони стояли у дверях доти, доки я не закінчила молитву.
Це надало мені сміливості і я погукала, вірніше хотіла гукнути голосно, а вийшло шепотом — “Що вам потрібно?!”

Вони підійшли ближче і почали говорити зі мною, не роззявляючи ротів.
Їхній голос звучав у моїх вухах: “Ми знаємо, що ви гарна повитуха.
Нам дуже потрібна ваша допомога.
Чи не могли б ви піти з нами.
Це прохання”.
Якась дивна сила підняла мене з постелі і почала переставляти мої ноги.
Я близько підійшла до “гостей”, але розпізнати їхніх облич не могла.
Вони були худі й високі.
Одяг їхній був схожий на вовняні хустки, накинуті на плечі.
Ми вийшли і той, який ішов попереду, зупинився, в його руках опинилася моя хустка і він зав’язав мені очі.
Ті, що йшли позаду, взяли мене під руки і повели.

Я відчула, що ми йдемо по стежині, яка веде в гори.
Але на цій стежці я пам’ятаю кожен камінчик, кожну грудочку, кожен корч.
Стежка під ногами була та й не та.
Ми зупинилися і пов’язка спала з моїх очей.
Ми стояли перед будинком, з вікон якого пробивалося бліде світло.
Мені здалося, що це будинок мулли, який був порожній вже багато років.
Ми увійшли до просторої кімнати.
Вздовж стін стояли столи з наїдками.
Люди їли, нили, веселилися і гамір стояв не в кімнаті, а в моїх вухах.
Мого приходу вони навіть не помітили.

Мене провели до кімнати, де лежала породілля.
Довгов’яза, біла, вона лежала мовчки, поклавши на живіт довгі худі руки.
Єдине, що я добре запам’ятала — це її маленькі очі, що горіли червоним вогнем.
Вони світилися, мов ліхтарики.
Мені здавалося, що коли вона гляне на мене, то пропече наскрізь.
Я гладила її і не відчувала тепла людського тіла.
Народився хлопчик.
Я його помила, сповила в білу хустину і поклала поруч.

Знову мене взяли під руки і вивели з будинку.
Третій мене зупинив, змусив підняти поли фартуха і насипав туди пригорщу лушпиння з цибулі.
Мені знову зав’язали очі і повели назад.
Пов’язку зняли біля хвіртки.
Подякували, сказали, що в мене добрі руки і пішли.
Кілька кроків пройшли — і зникли.

Я увійшла до себе, висипала за дверима лушпиння з цибулі, і ледь переставляючи ноги, допленталася до постелі, лягла і відразу ж заснула, як убита.
Розбудила мене Міневер.
За вікном був день і в хліву ревла недоєна корова.
Проходячи повз відчинені двері я згадала про лушпиння з цибулі, глянула за двері — і обімліла!
Замість лушпиння там лежало кілька монет.
І не простих, а золотих...”

Мені здалось, що сусідки повірили всьому, що розповіла бабуся, всьому, крім золотих монет.
Це відчула й бабуся.

І тоді вона підвелась, дотягнулася до полички, де стояла красива металева коробка з-під чаю, дістала її і висипала на столик золоті монети.
Їх було чотири.

Через тиждень в Керменчик знову приїхав дядько Вельша і забрав мене.
Незабаром почалася війна і бабусю я більше не бачив.
Батько пішов на фронт, ми переїхали в Курман-Кемельчі, де жила мамина двоюрідна сестра.
Через кілька днів в місто увійшли німці.
Почалася окупація.

Навесні 1944 року, невдовзі після визволення міста нашими військами, зі мною стався випадок, який ледь не зробив мене німим.
Ми жили в будинку, де були дві квартири.
Квартиру напроти займала тьотя Катя з дочкою.
Вони обидві працювали телефоністками.
Того дня тьотя Катя загубила ключ від дверей і, йдучи з дочкою на роботу, сказала мені, що вони повернуться годині о дев’ятій вечора, постукають до нас у вікно, а я щоб відчинив їм двері.

Мама, сестра і братик вже спали.
На кухні було тихо і тепло.
Потріскували в грубці дрова, тихо сопів на плиті чайник, а я, усівшись біля лампи, читав оповідання Аркадія Гайдара “Чук і Гек”.
Чайник закипів, застрибала кришка і мені довелося відірватися від книжки, відставити чайник.
Від темного вікна віяло холодом і я підкинув у грубку ще дров і відчув, що дуже хочу надвір.
Глянув на “ходики”, котрі висіли на стіні, стрілки показували початок десятої години.
Отже, ось-ось повинні були прийти з роботи тьотя Катя і її дочка...

Я взувся в калоші, штовхнув двері і вийшов у коридор.
Відчув присутність постороннього.
Я підвів очі і побачив його.
Він стояв, прихилившись до дверей тьоті Катиної квартири, весь білий, високий, довгорукий.
На продовгуватому обличчі, там, де повинні бути очі, горіли дві червоні жарини.
Ми зустрілися поглядами і він начеб прикував мене до себе.
Він підняв обидві руки до рівня високих пліч, ніби попереджував мене, щоб я не надумав кричати, і повільно пішов прямісінько на мене.
І чим ближче він до мене підходив, тим глибше пропікали мене його червоні жарини.
Я вже відчув, як лягли мені на плечі його руки, бачив, як наближається його вузьке біле обличчя, і як зіниці до зіниць зливаються наші очі.

Мене від голови до п’ят охопив жах.
Я не в силах був поворухнути навіть пальцем, я намагався закричати, але крик застряв у мене в горлі, як шматочок нерозжованого хліба.
І тоді я вдався до єдиного, що мені було доступне — заплющив очі і, кинувшись назад, грюкнув дверима.

Я й досі пам'ятаю злякане обличчя матері.
Вона била мене по щоках, та з мого широко роззявленого рота вилітало тільки хрипіння.
Тоді вона ухопила відро з водою і вилила на мене.
Я прийшов до тями і, заїкаючись ледь видавив “3-з-зараз т-т-тьотя К-катя п-прийде, відчини д-дверГ...
1 справді, в цей час у вікно постукали.
Це була тьотя

Катя.

Наступного дня рано-вранці нас повантажили у телячі вагони і ми вирушили у невідомість...
