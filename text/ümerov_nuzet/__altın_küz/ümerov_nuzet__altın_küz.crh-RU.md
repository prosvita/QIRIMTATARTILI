# Алтын Кузь

Бунынъ не вакъыт башлангьаныны кимсе хатырлап оламай, атта энъ акъыллы ве ферасетли адамлар биле белли бир кунь, ай, я да йылны айтып оламайлар.
Лякин вакъиа бойле башлангъан эди.

Ер узеринден дёрт апте-къардаш: Кузь, Къыш, Баарь ве Яз учып, кечеята эдилер.

— Бакъсанъыз, бакъсанъыз!
Не де дюльбер сейяре!
— эеджанланып багъыракълады Баарь.-Вай, аптечиклерим, онъа къонып темель къурайыкъ да!
— деп теклиф этти.
Олар учкъан юксекликтен Ер акъикъатен де сырлы мавы курреге ошай эди.

— Неси яхшы шунынъ, шашам санъа?
— мыдырданды энъ буюк аптеси — Къыш.
Мен огюмизде къоджаман беяз куррени корем, о бу курречиктен бинъ кере балабан, я либасыны айтмайсынъмы — гъает гузель...
Биз тек анда темель къурабилемиз!
Лякин Кузь ве Яз бу теклифке къаршы чыкътылар.

— Биз эвеллери бойле мавы сейярени расткетирмеген эдик де!

— Мен исе' пек ёрулдым, узакъ ёлдан сонъ бираз раатланмакъ истейим!
— деди Кузь, кокюс кечиререк.

Апте-къардашлар ерге къондылар Онынъ устюнде су в, къум ве таштан башкъа бир шей ёкъ!
Мен сизге не деген эдим!
— увулдады Къыш, — Меним айткъанларымны динълемединъиз.
Ох олсун сизге!
Шай экен, энди бу такъыр ерни озьлеринъиз яраштырынъыз!..

Не япмалы?
— тааджипленген къардашлар къолларыны джаялар.
Тааджиплендилер амма.
Ерден де кетмеге истемейлер.
Къыштан да утаналар.

Олар баягъы бир тюшюнип-ташынгъаи соиъ эпъ кенджелери Баарь:

— Айса Ер Кунешнинъ этрафында бир кере айлапып чыкъкъан вакъытны озь арамыз болейик де, невбет иле оны зийнетлев ишлеринен огьрашайыкъ, — деди.

Иште, мына бойле Кузь Яз ве Баарь йылны озьара больдилер.
Больдилер амма сонъ акъыллары башларына кельди: я Къыш пайдан къалды да, о не япаджакъ?
Ойле олмаз!...

Иылны дёртке больмеге меджбур олдылар.
Больдилер ве Къышны чагьырдылар:

Апте, биз йылны дёртке больдик — бир чериги сенинъки!
Энъ буюгимиз олгъанынъ ичюн де ишни сен биринджи олып башлайджакъсынъ!
— деп теклиф эттилер.

Къыш бунъа пек ачувланды.

— Бу акъылсызлыкъны биринджи ким башлагъан олса, ишни де биринджи о башласын!
— деп увулдады.

— Баарьми?
Ана, барсын, ишни де биринджи о башласын!..

Экинджи куню Баарь ишке киришти.
Учь ай тоюьтамай чалышты.
Ондан сонъ ишни Яз девам эттирди, сонъ невбет Кузьге кельди.
О да намуснен чалышты.
Къыш бираз мыдырданса да, озюнинъ иссесини виджданнен одеди.
Арадан бир йыл кетти.
Апте-къардашлар ким энъ яхшы чалышкъаныны бильмек истедшіер.

— Бакъынъыз, мына буны мен яптым!
— макътанды

Кузь.

— Сен не дейсинъ шу, макътанчакъ!
— ынджынды Яз:

— Бу меним ишим де, акъыз!

— Ах, аптечиклерим, утанмайсынъызмы ялан айтмагьа?
Бу ерде менден башкъа кимсе чалышмады да!
— кусьти Баарь.
Апте-къардашлар тамам бир афта иддалаштылар.
Ниает:

— Артыкъ бойле чалышмакъ мумкюн дегиль!
Эр биринъиз озюнъиз бегенген бояны тапынъыз да, япкъан ишинъизни шу ренкте бояланъыз!
— деди Къыш.

Апте-къардашлар озь бояларыны къыдырып башладылар...
Чокъ йыллар кечти, чокъ ёллар кечтилер.
Энъ сонъу юксек дагъгьа келип чыкътылар.
Юкъары тырмашкъан сайып, сокъакъ эп тарлаша, юрмек исе эп агъырлаша — эр бир адым буюк эмек талап эте...

Эр кестен эвель Кузь болдурды.

— Бираз раатланайым, сонъ оларнынъ артындан етерим, — деди де бир ташчыкънынъ устюне отурып, юкъугъа далгъаныны дуймай къалды...

Апте-къардашлары исе эп огге юрдилер ве, ниает ичинден ярыкъ чыкъкъан бир къоба огюнде токътадылар.
Догъмушлар къоба ичине кирдилер ве корьгенлерине тааджипленип, агъызларыны ачып шашып къалдылар: тегиз ялпакъ таш устюнде агъызларынадже боя толу дёрт бардакъ тура эди!

Биринджи бардакъкъа Къыш япышты.
О, пармагъыны бояпьа батырып алып ерге бир къач тамчы чыбыртты — къобапынъ ичи диварларгъа япышып къалгъан беяз йымшакъ индже ве йылтыравукъ тюске толды.
Къардашлар Къышнынъ дюльбер либасыны мемнюнликнен козьден кечире башладылар.
Урбанынъ гузеллигинден ве онынъ сувукъ ачыкъ мавы шавлесинден чевре-этраф юкъугъа далгъан киби сезиле эди...

Экинджи савуткъа Баарь атылды.
Онынъ ичинде ачыкъ ешиль боя бар эди!
Баарь де ерге бир тамчычыкъ боя тамызды — къоба шырылдап акъкъан дагъ ирмагъыны анъдыргъан ренкке толды.
Къобанынъ табаны исе ешиль макъатнен къапланды...

Яз да озюнинъ боясыны сынап бакъты: къоба чешит ренклернен къапланды...
Апте-къардашлар бирер савут боя алдылар, бир бардакъ исе еринде къалды.
Къызлар бирибирине бакътылар: я Кузь къайда къалды?

— О бираз раатланайым деп отургъан эди, юкълап къалгъан даа, — деди Баарь.
— Корейик де, онынъ боясы насыл ренкте экен?
О, бардакъны таштан котерип аладжакъта, бардакъны ерге авдарып парлады.
Къобанынъ ичи исе козь ачып юмгъандже къою эрылгъан тюстеки ярыкъкъа толды.
Эр бир ташчыкъ, къум данечиклери — эр шей эрылгъан тюске бояланды... ве аджайип эрылгъан тюсте музыкаянъгъырады!..
Апте-къардашлар, сес-солукъ чыкъармай, къобадан чыкътылар, къоба ичинде исе эрылгъан тюстеки къырылгъан бардакъ иарчачыкълар къалды.

Кери къайткъанда, аля даа юкъуда олгъан Кузьни Къыш уятты.

— Бу насыл мавылтылыкъ я?
— сорады Кузь.

Баарь онъа насыл этип сырлы эрылгъан тюсте боянен толу бардакъ къырылгъаны акъкъында сёйледи.

Кузь аджджы-аджджы агълады, чюнки о да чоюьтан берли озюнинъ севимли боясыны къыдыра эди.

— Истейсинъми, мен санъа озюмнинъ ешиль боямны берейим?
— теклиф этти Баарь...

Лякин Кузь къардашчыгъыны къуванчтан марум этмеге истемеди, бундан да гъайры, къабаат онынъ озюнде эди — бахтыны бейутлыкъкъа денъишти.

Иште, Ерде укюмранлыкъ этип Къыш, Яз ве Баарь къалды...
Кузь исе эрылгъан тюсте боя къыдырып башкъа сейярелерге учып кетти...
Чокъ ерлерде булунды, чокъ шейлер корьди.
Къоджаман беяз сейяреде де, кунешиинъ нурлары зар-зорнен барып еткен энъ кучюджик къара сейяреде де булунды.
Лякин эрылгъан посте боя тапамады!
Ахырсонъу Кузь Кунешнен акъыл танышмагьа къарар берди.

Кунеш теренден кокюс кечиререк, тюшюнджеге далды:

— Билесинъми, не?
— деди о Кузьге, — мен эрылгъан тюстеки бояны къайдан алмакъны бильмейим, лякин, эгер сен истесенъ мен саиъа озюмнинъ алтын тюсюмден багъышлайым.
Эбет, о тылсымлы дегиль, лякин мен эр йыл вакъытыны кечирмей, ондан санъа берип турарым.

Кузь бу къадар джумертлиги ичюн Кунешни алгьышлап, бир бардакъ алтын боя толдурып алды да, кене ерге къайтты.
Ерде исе онынъ саиилик этеджек невбети кельген эди.
Лякин апте-къардашлары онынъ ерине де чалышмагъа алышкъанларындан, невбетлеринден сонъ озь бояларыны силип кетмеге унуткъанлар!

Кунештен алынгьан боя сырлы олмагьаны ичюн, Кузь къолуна фырчы алып, гедже-купьдюз чалышмагъа меджбур олды.
Догърусыны айткъанда, апте-къардашлары Кузьге сукълана эдилер, чюнки бояны онъа Кунешнинъ озю берди де!
Кузьнинъ фырчысы тийген эр бир шей адамларгъа джумерт берекет, къуванчлы эмек байрамы багъышлады...

Арадан чокъ йыллар кечти, базы бир вакъиалар эфсаиеге чевирильди, лякин Кунеш берген сёзюни унутмай, эр йыл Кузьге бардакъ-бардакъ алтын боя йибере.
Кузь исе озюниігь къоджаман фырчысынен чевре-этрафны алтын тюске боялай.
О учь ай гокътамай-ёрулмай чалышса да, япыладжакъ ишлерини битирип етиштирамай — вакъыт етмей.
Сельби, чам тереклери ешиллигинен де къалалар, къоджаман дагъларнынъ беяз къалпакълы башларына да барып етиштирамай, бунъа да вакъыт тапамай...
Кимерде бир исе озюнинъ эрылгъан тюстеки боясыны хатырлап кусе де, козьяшларыны тёкип агъламсырай...

Я бу вакъиаларнынъ себепчиси Баарь не япа?

О, аптесини ынджыткъаныны аля даа унутып оламай ве омюр-билля унутмайджакъ, озь невбети иле чалыша ве бутюн Ер курресинде къокъулы эрылгъанлар ачсын деп тырыша...
О, аптесине бир къучакъ эрылгъан багъышламакъ истей, лякин эрылгъаннынъ омюри къыскъа — ачкъанынен солып кете, Кузь исе оны корип етиштирамай!...

Адамлар исе Кузьнинъ джумерт боясына пек алыштылар ве эски заманлардан берли онъа алтын Кузь дейлер.
