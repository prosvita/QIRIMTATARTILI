# Золота осінь

Ніхто не знає, коли це було.
Навіть наймуцріші не можуть назвати ні року, ні місяця, коли це трапилось.
Але починалося це так.

Пролітали мимо нашої планети чотири сестри — Осінь, Зима, Весна і Літо.

— Дивіться!
Дивіться, яка чудова планета!
— вигукнула Весна.
— Ой, сестриці, давайте тут зупинимося і будемо жити.
%
З висоти їхнього польоту Земля здавалася загадковою голубою кулею.

— Ну, що в ній красивого ти знайшла?
— пробурчала найстарша сестра Зима, — я бачу попереду чудову білу планету.
Вона більша від цього маляти в тисячу разів. А яка вона велична!
Ми зупинимося тільки там.
Але Літо і Осінь не погодились.

— Ми ніколи раніше не зустрічали такої голубої планети!

— До того ж я дуже стомилася і хочу хоча б трішечки відпочити,
— сказала Осінь, важко зітхнувши.

Опустилися сестри на землю, а на мій крім води, каміння і піску немає нічого.
— Ну що я вам казала!
— заскімлила Зима, — не хотіли мене послухатись.
Так вам і треба!
Будете тепер облаштовувати цей пустир.

— Що ж нам робити?
— засмутилися сестри і розвели руками.
Здивувались.
Але залишити маленьку планету не захотіли.
Зими посоромились...

Довго вони думали та гадали, потім наймолодша Весна-Веснянка й каже:

— Давайте розділимо час, за який планета робить круг навколо своєї зірки і будемо по черзі прикрашати її.

Ось так Осінь, Літо і Весна домовились поміж собою.
% Але геть забули про старшу сестру: чим вона буде займатись?
Довелося ділити час на чотири частини.
Розділили і кличуть Зиму:

— Сестрице, ми поділили рік на чотири частини — одна частина твоя!
Ти найстарша поміж нас, тобі й роботу першій починати.

Зима дуже розгнівалась.

— Хто таке перший вигадав, нехай той першим і починає!

Наступного дня Весна приступила до роботи.
Три місяці працювала вона не покладаючи рук.
Після неї за діло взялось Літо, після Літа — Осінь.
Осінь також постаралася не відстати від сестер.
Зима, щоправда, побурчала, похмурилась, але роботу свою виконувала сумлінно.

Минув рік.
Сестри вирішили подивитися, хто ж виконав свої обов’язки найкраще.

— Подивіться, ось це зробила я, — похвалилася Осінь.

— Ну що ти кажеш, хвастухо!
— розгнівалось Літо.
— Це ж тут саме працювала я.

— Ой, сестриці, як вам не соромно казати неправду?
На цьому місці крім мене ніхто не працював!
— образилась Весна.

Цілий тиждень сперечалися сестри.
І врешті-решт вирішили: більше так працювати не можна!
У кожної мусить бути якесь своє забарвлення, — сказала Зима.
— Давайте роздобудемо фарби і кожна фарбуватиме все, що зробила, в свій улюблений колір.

Всі погодились і сестри вирушили на пошуки фарб.
Довго ходили вони, поки не зійшлися біля високої гори.
Чим вище вони піднімалися вгору, тим вузькішою ставала стежина, тим важчим ставав кожен крок.

Найпершою стомилась Осінь:

— Я відпочину трішки і потім наздожену вас, — сказала вона.
Сіла на камінь і сама не зчулася як задрімала.

Сестри піднімалися все вище й вище, доки не дістались до входу в печеру, звідки пробивалося яскраве світло.

Сестри увійшли в печеру і завмерли від подиву: на кам’яній плиті стояли чотири однакові глеки, наповнені фарбами!

Зима ухопила перший глек, відкрила кришку.
Вмокнула палець і як тільки-но з пальця упало на землю кілька крапель, стіни печери вкрилися яскравою білосніжною фарбою.
Сестри були вражені красою фарби Зими.

До другого глека кинулась Весна.
Там була світлозелена фарба!
Весна крапнула на землю лише одну краплю фарби — печера наповнилась гомоном гірського потічка, вкрилася зеленим килимом.

Літо також спробувало свій глек: печера наповнилася розмаїттям барв.

Кожна сестра взяла свій глек і попрямувала до виходу з печери.
А один глек лишився стояти па своєму місці.
Сестри перезирнулись — а де ж Осінь?

— Вона сіла перепочити трішки і, мабуть, задрімала, — сказала Весна.
— Давайте подивимось яка в неї фарба?

Весна підхопила вільною рукою глек, але він упав на камінь і розлетівся на частинки.
І раптом печера по вінця наповнилася таким бузковим сяйвом, що сестри примружили очі.
Забриніла чудова бузкова музика.
Занімілі від подиву, сестри мовчки вийшли з печери, де на кам’яній плиті залишились лежати бузкові черепки.

На зворотному шляху сестри помітили Осінь, яка дрімала на стежині.
Зима розбудила її.

— Ой, — вигукнула Осінь, глянувши угору, — що це за сяєво?!

Весна розповіла їй, як вона випустила з рук глек з бузковою фарбою, котра повинна була дістатися їй.
Осінь гірко заплакала, адже вона так довго шукала свою фарбу, так мріяла про неї.

— Хочеш, я віддам тобі свою, зелену фарбу, — запропонувала їй Весна.

Але Осінь не хотіла ображати сестру, до того ж вона сама винна, що сама позбавила себе щастя.

Ось так лишились на Землі виконувати свою роботу Зима, Літо і Весна.
А Осінь в пошуках заповітної бузкової фарби полетіла до інших планет.

В багатьох місцях побувала Осінь, багато дивного побачила.
Побувала на великій білій планеті, до якої ледь сягають промені гарячої зірки-сонця.
Побувала й на маленькій чорній планеті, але ніде бузкової фарби не могла знайти.
І вирішила вона тоді звернутись до сонця.

Сонце вислухало її, задумалось.

— Знаєш що, — сказало Сонце Осені, — я не знаю, де можна взяти бузкову фарбу, але якщо ти хочеш, я можу трохи подарувати тобі своєї золотої фарби.
Щоправда вона не чарівна, але я щороку посилатиму тобі її.

Осінь не могла засмутити щедре сонце і набравши великий глек золотої фарби, повернулась на землю.
На землі саме настала черга Осені.
Але сестри, котрі вже звикли працювати за неї, йдучи, забули стерти свої фарби!
Знаючи, що сонячна фарба не була чарівною, Осінь взявши великий пензель, почала працювати вдень і вночі.
Сестри заздрили Осені, адже фарби їй подарувало саме Сонце!
Все, до чого торкався пензель Осені, дарувало людям щедрі дари.

Минуло багато-багато років!
Деякі історії стали легендами, але сонце не забувало про своє слово, кожного року посилало воно Осені великий глек золотої фарби.
І Осінь, взявши в руки пензель, починала фарбувати.
Вона працювала безустанно три місяці і все ж не встигала закінчити почату справу — не вистачало часу.
Осінь не встигала дістатись до зелених ялин, до вкритих білим снігом гірських вершин...
І тоді згадавши про свою бузкову фарбу вона стомлено падала на коліна і плакала краплинками дощу.

А що ж робила в цей час винуватиця цього ВеснаВеснянка?
Вона ніколи не забувала про біль, якого вона завдала сестриці і кожного разу, коли наставала її черга, робила все, аби по всій землі квітував бузок.
Їй так хотілось подарувати сестриці великий букет бузку — але вона не встигала донести, бузок в’янув і осипався цвіт...

Весна, дивлячись на зав’ялий бузок, плакала теплими весняними дощами.

Люди дуже звикли до щедрих барв Осені і з давніхдавен називають її золотою.
