# Королівство блакитних троянд

Жив собі принц.
І було в нього королівство.
Щоправда, дуже-дуже маленьке.
Сто кроків завдовжки і сто кроків завширшки.
Поруч з королівством пролягала широка стежина, ио якій раз на тиждень прогулювалась принцеса із сусіднього королівства.

Принцеса була дуже вродлива.
У неї було золотаве волосся, волошкові очі, ямочки на щоках і довгі стрункі ноги.
Щоразу, виходячи на прогулянку, вона одягала нове плаття, нові туфельки і нову коропу — адже вона була справжня принцеса!

Коли принцеса з'являлася па стежині, принц виходив їй назустріч, кланявся і промовляв: “Доброго дня, принцесо!” Вона зупинялась, злегка присідала і, нахиливши голівку, тихо відповідала: “Доброго дня, принце!” При цьому її волошкові очі спалахували, ніби дві яскраві зірочки.

Одного разу, після чергової зустрічі, принц раптом відчув, що він втратив спочатку спокій, потім сон і, врешті-решт, апетит.
А якось вранці, прокинувшись після затяжного сну, спробував пригадати, що треба зробити в першу чергу: вмитися чи почистити зуби?
Спробував пригадати, але не зміг.

Принц вирішив, що він захворів, що йому потрібно звернутися до лікаря.
Та як тільки з'явилася принцеса у новому нарядному платтячку, в кришталевих туфельках, як він тієї ж миті зрозумів, що закохався.
По самісінькі вуха!

Принц вибіг на стежину, преклонив перед принцесою коліно і несміливо сказав:
— Люба принцесо!
Я вас дуже кохаю і благаю вийти за мене заміж!

Принцеса не здивувалась.
Принц був не першим, хто пропонував їй руку, серце і королівство на додачу.
Але принц їй дуже подобався.
Він був надзвичайно привітний і галантний.
Головне — не такий грубіян, як інші принци.

І ось що вона йому відповіла:

— Любий принце!
Ви мені теж дуже подобаєтесь.
Але я не можу стати вашою дружиною.
Ні у вас, ні у людей вашого королівства нема громадянства...
— Громадянства?
— здивувався принц.
— А що це таке?

— Мені вчора наворожив наш королівський астролог, що до мене буде свататись принц без громадянства.
А сьогодні ви сватаєтесь першим.
Отже, це ви і є принц без громадянства?

Принц глибоко задумався.
“Що ж це таке, чого немає в мене і моєму королівстві?”

Принцеса прийшла йому на допомогу:

— Любий принце, — сказала вона, — у нас у королівській бібліотеці є Книга Законів, у якій подано пояснення всіх незрозумілих слів.
Я знайду це слово і відкрию вам його секрет.

Бідний принц!
Ледь починало світати, — він уже чергував біля стежини, чекав на принцесу.
Чекав день, другий, третій — нікого!
І він зрозумів, що принцеса не змогла порушити королівський етикет.
На те вона й принцеса.

В належний час принцеса з'явилась на стежині.
Помітивши принца, дуже зраділа:

— Любий принце, я відшукала пояснення цього таємничого слова!
Воно складається з семи частин.
Запам'ятати все разом я не змогла, але першу частину запам'ятала.
Воно складається із слів Дім, Житло, Палац...

Цілий тиждень, з ранку до вечора, не покладаючи рук, працював принц.
Щоправда, йому допомагали і порадою, і ділом маленькі гноми, але найважчу роботу він виконував сам.
Палац збудували не дуже великий, зате — чудовий.
Дах палацу увінчував шпиль із зірочкою, котра сяяла яскравим бузковим світлом.
І видно було це світло далеко-далеко.

Побіля палацу принц розбив парк, посадив город.
Це було другою умовою.
А ось третьою умовою було Море.
І тут принц злякався, що принцеса ніколи не стане його дружиною!
Він на власні очі бачив море, велике синє море.
Без кінця і краю...
Але якщо кохаєш по-справжньому, вихід можна знайти з будь-якого становища.
І принц знайшов його.
Він викопав перед палацом ставок.
І ледве встиг ставок наповнитися джерельною водою, як звідкись з'явилася пара білосніжних лебедів!
Ну, звичайно ж, це зробили добрі феї.
Адже вони розуміють, що таке справжнє кохання!

Принцеса була в захваті!
Вона готова була розцілувати принца, але вчасно згадала про королівський етикет.
Адже вона — справжня принцеса.

Четвертою умовою були кордони королівства, фортечна стіна, котра мусила була показати сусідам, охочим до чужого, що всьому є свої межі.

Принц тільки лиш уявив високі кам'яні стіни, котрі оточать його з усіх боків, і йому стало ніяково.
Адже це все одно, що сидіти в глибокому колодязі і нічого навколо не бачити, окрім вимуруваних з каміння стін.
І принц вирішив звести довкола королівства огорожу.
Живу огорожу.
Огорожу з троянд!
Самі троянди вразливі, а ось колючки...
Вони доведуть будь-якому задираці і грубіянові, що навіть безневинна людина може за себе постояти.

Через сім днів королівство оперізувала зелена огорожа.
Там, де був вхід, красувалася висока арка, оповита різнобарвними трояндами.
Здалеку вона нагадувала чудесну семикольорову веселку.

Принцеса лише дивувалася винахідливості і працьовитості принца.
Коли вона йому сказала, що п'ятою обов'язковою умовою є герб, котрий повинен відобразити внутрішню сугь королівства, принц відразу зрозумів, що мовиться про його серце.
А яке в принца серце?
Ну, звичайно ж, воно схоже на велику блакитну троянду!

Коли принцеса побачила герб, що прикрасив арку, вона зрозуміла, що дуже закохана в принца.
Але етикет є етикет, і вона мусить допомогти принцу до кінця виконати ті умови, про які мовиться в мудрій Книзі Законів.

Шостим пунктом в Книзі значилось: “Варта, військо, захисник”.
Ну звідки ж у принца могло з'явитися військо, якщо він був єдиним жителем свого королівства!
От захисник — це йому підходить.
Принц згадав про старі лати, котрі він успадкував від батька.
Він розшукав їх, начистив до блиску.
Щоправда, кудись поділися меч і шолом.
Але й тут знайшовся вихід.
Шолом він вирізав із золотавого гарбуза, а меч вистругав з палиці.

Коли на стежині з'явилася принцеса, принц у всеозброєнні стояв на варті королівства.
Він дуже боявся, що принцеса здогадається, з чого він вирізав шолом і меч, та вона навіть не звернула на них уваги.
Вона зазирнула принцу в очі і посміхнулася своєю чарівною посмішкою.

Принцеса довго пригадувала, що ж значилось під номером сім у Книзі Законів...
Пригадала тільки тоді, коли спіткнулася об округлий і плоский камінець-голиш!

— Принце, я згадала!
— радісно вигукнула вона, простягаючи йому круглий камінець.
— Це печатка!
Велика королівська печатка!
В середині печатки мусить бути герб, а по краях... по краях печатки напис...
А ось що за напис...

Вона так і не пригадала.
Адже вона була справжня принцеса.
Принц сам здогадався, якою повинна бути його печатка.
Він дбайливо вирізав її, в середині — блакитна троянда, а по краях вивів три слова “Велика королівська печатка”.

Рівно через тиждень відбулося весілля!
На урочистості запросили всіх далеких і близьких сусідів.
Запросили фей, гномів, усіх принців, які сваталися до принцеси.

На весілля прилетів і кращий друг принца — Дракон.
Він першим привітав молодят і, пильно оглянувши заздрісних сусідів, сказав, що кожний, хто зважиться замахнутися на мирне життя і щастя принцеси і принца, матиме справу особисто з ним, Драконом.

Принц подарував своїй королеві нову корону.
В центрі корони він помістив герб, аби кожний, хто зустріне її на стежині, знав, що перед ним Хазяйка Королівства Блакитних Троянд!
