# Эрылгъан тюслю гуллер къыраллыгъында

Заман заман экенде, бир шахзаде яшагъан экен.
Шахзаденинъ озь къыраллыгъы бар экен, амма онынъ къыраллыгъы пек кичкене: олгъаны оладжагьы энине юз ве боюна юз адым экен.
Къыраллыкънынъ янындан кенъ ёл кече, ве афтада бир кере бу ёлда къомшу къыралнынъ къызы кезине экен.

Къыралнынъ къызы пек дюльбер олгъан.
Онынъ сачлары алтын тюсте, козьлери эрылгъан ренкинде, янакълары оймалы, аякълары тюзгюн, узун.
Эр кереси кезинмеге чыкъкъанда устюне янъы антер, аякъларына янъы аякъкъапчыкълар, башына дюльбер шляпа кийип чыкъа: я, о, акъикъий къыралнынъ акъикъий къызы да!

Къыралнынъ къызы сокъакъта пейда олгъанда шахзаде онынъ къаршысына чыкъа, башыны эге: “Мераба, къыраличем!” — дей.
Къыз токътала, тизчиклерини енгильден буке, башыны эге, ве: “Я, мераба, шахзаде!”— дей.
Шай дер экен, онынъ эрылгъан тюслю козьлери инджилерге бенъзеген йылдыз чыкълар киби парылдап алалар.
% Бир кереси бойле корюшувлерден сонъ шахзаде озюнде ел ердир дуюп башлады: башта тынчлыгьы бозулды, сонъра юкъусы къачты, ве кель-келелим, иштиасы да гьайып олды.
Бир кунь саба агьыр юкъудан уянгъан сонъ, ильк эвеля нелер яимакъ кереклигини хатырламагьа тырышты — башта не япмалы — ювунмалымы я да тишлерни темизлемелими?
Акъылына тюшюреджек олды — лякин шай да хатырлап оламады...

Шахзаде агьыр хасталыкъкъа огьрадым, деп белледи, экимге мураджаат этмек керек деп тюшюнди.
Лякин яш къыраличе ёлда янъы антеринен, буллюр аякъкъапчыкъларынен корюнгенинен шахзаде меселени анълады: о, ашыкъ олгьан.
Сачларынынъ сонъки телинедже севда олгъан!

Шахзаде ёлгъа чапып чыкъа, яш къыраличенииъ опонде тизлерини буке ве къалтырагъан сесинен:
 “Къыйметли къыраличем!
Мен сизге ашыкъ олдым, ялварам севгимни ред этменъыз, меним олунъыз!” — дей.

Яш къыраличе бунъа тааджипленмей.
Онъа къолуны, къальбини ве озь къыраллыгъыны биле къошуп, бойле теклифлер япкъанлар чокъ эди.
Лякин о, шахзадепи пек бегеие.
Шахзаде иезакетли ве муляйим эди.
Энъ эсасы башкъа шахзаделерге бенъзеп къаба дегиль эди.
Шунда о, онъа шойле джевап къайтара:

 “Къыйметли шахзаде!
Мен сизни пек бегенем.
Лякин мен сизииъ рефикъанъыз олалмайым.
Сизииъ къыраллыкъта ватандашлыкъ деген шей ёкъ.”

— Ватандашлыкъ?
— деп тааджиплеие шахзаде.
— Я, бу недир?

— Тюпевин къыраллыгъымызнынъ мунаджими манъа шойле деди: къызым, санъа ватандашлыгъы олмагьан бир шахзаде юрегини теклиф этеджек, деп айтты.
Сиз бугунь биринджи олып, манъа къальбинъизни ачтыиъыз.
Демек, ватандашлыгъы олмагъан шахзаде сиз экенсинъиз даа.
Шахзаде терен тюшюнджелерге дала.
“Бу не экен?
Менде, меним къыраллыгъымда олмагъан шей недир экени?"

Яш къыраличе онъа ярдымгъа кельди:
— “Къыйметли шахзаде, — деди о, — бизим къыраллыгъымызнынъ китапханесинде Къанунлар Китабы бар, бойле анълашьшмагъан бутюн сёзлерге джевагшарны анда тапмакъ мумкюн.
Мен бу сёзни тапарым ве сизге онынъ сырыны ачарым”.

Завалы шахзаде!
Танъ атар-атмаз энди ёл четинде, яш къыраличени беклеп тура.
Бир кунь беклей, эки кунь беклей, учь кунь кече — кимсе корюнмей.
Яш къыраличе къыраллар незакетлигини бозмаз, деп тюшюне.
Айса, о, яш къыраличе де!

Эр дайм олгъаны киби, ёлда яш къыраличе корюнди.
О, шахзадени корип, пек къуванды.
“Къыйметли шахзаде, мен шу тылсымлы сёзнинъ манасыны таптым.
Бу сёз еди шейни анълата.
Едисини де акъылымда тутып оламадым, лякин биринджиси акъылымда къалды.
О Эв, Мескен, Сарай деген сёзлерден ибарет,” — дей.

Шахзаде бир дакъкъа биле тыныш алмадан, танъ атюьаіїда тура, акъшам козь къараргьандже чалыша.
Керчек, онъа ярдым эткенлер де бар эди: кичкенечик гномлар эм меслеатларынен, эм амелий ярдым эттилер.
Лякин энъ агъыр ишни озю беджерди.
Къургъан сарайы пек буюк олмаса да, пек дюльбер олып чыкъты.
Сарайнынъ дамына дирек ерлештирди, дирекнинъ уджуна пекитильген йылдыз эрылгъан тюслю нурларыны сепип, этрафны айдынлата эди.

Сарайнынъ огюнде тереклер отуртты, мейва тереклеринден багьча япты, бостан ичюн ер ачты.
Бу — экинджи шарт эди.
Лякин учюнджи шарт... учюнджи ерде денъиз тура.
Ве, шунда шахзадени къоркъу сарды, яш къыраличе манъа бир заман къоджагъа чыкъмаз, деп янды-яныкълады.
Шахзаде денъиз не олгъаныны биле, къоджаман мас-мавы денъизни озь козьлеринен корьген эди.
Денъизнинъ не уджу, не буджагьы бар эди.
Лякин ичинъде акъикъий севги юва къургъан олса, эр анги вазиеттен чыкъмаюь мумкюн.
Ве шахзаде бунынъ чаресини тапты.
Сарайнынъ огюнде терен тыйнакъ къазды.
Ве, тыйнакъ буллюр киби чокъракъ сувларына толар-толмаз къар киби беяз эки акъкъу сув устюнде пейда олдылар!
Эльбет, булар мераметли перилернинъ япкъан иши.
Айса!
Перилер акъикъий севги не олгъаныны пек яхшы бил ел ер.

Яш кьыраличенинъ къуванч ве айрети сынъырсыз эди.
Шахзадени бойнуна сарылып опьмеге азыр эди.
Лякин къыраллар незакетини акъылына тюшюргенинен, мерамындан вазгечти.
Я, о акъикъий къыралнынъ акъикъий къызы да!

Дёртюнджи шартта косьтерильгени киби, къыраллыкънынъ сынъырлары олмакъ керек.
Къале дивары биревлернинъ малына козь акъайткъан базы бир къомшуларгьа эр шейпинъ сынъыры олгъаныны косьтермек керек эди.

Шахзаде оны дёрт бир тарафтан сарып аладжакъ таш диварны тасавур этти ве тап кейфи бозулды.
Я, бу терен къую ичинде отурып, дёрт орьме дивардан гъайры ич бир шей корьмемек демек де!
Шахзаде къыраллыгъыны къоралап алмагъа, гуллерден олгъан джанлы къоранен сарып алмагъа къарар берди.

Тамам еди кунь дегенде къыраллыкъ гурь, ешиль къоранен сарып алынды.
Къыраллыкъкъа кириледжек ерде чешит ренкли гуллернен сарылгъан юксек кемер къапы къойды.
Узакътан бакъсанъ, еди ренкли кок къушагъыны анъдыра.

Яш къыраличе шахзаденинъ зийреклиги ве эмексеверлигине айретлене эди.
О, къыраллыкънынъ ичерики маиетини ифаде эткен бешинджи шарт — тугъра акъкъында айткъанда, шахзаде сёз онынъ юреги акъкъында кеткенини бир кереден анълады.
Я шахзадеде насыл юрек бар?
Эльбет де, юреги балабан эрылгъан тюслю гульге ошай!
Яш къыраличе кемер къапыны яраштырып тургьан тугъраиы корьгенинен, шахзаде бутюн варлыгъынен ашыкъ олп^анныны анълады.
Лякин незакет деген шей бар, ве о, акъыллы Къанунлар Китабында айтылгъан шаргларнынъ эписи сонъуиадже эда этильмесинде шахзадеге ярдым этмек керек.

Китапта алтынджы мадде оларакъ: “Сакъчылар, Орду, Имаеджи” деп язылгъан.
Я, шахзаде къыраллыгъынынъ екяне сакини озю олгъанда орду онъа къайдан кельсин!
Имаеджи десепъ, бу башкъа шей.
О, имаеджи ола биле.
Шахзаде онъа мирас къал^ап эски силяларны хагырлады, олариы барып тапты, темизлеп, йылтыратты.
Керчек, къалкъан ве къылычы къайдадыр къалгъан.
Лякин бунынъ да чареси тапылды: къалкъанны балабан алтын тюслю къабакътан, къылычыпы таякътан ясады.

Башындан аягьынадже силяланып, шахзаде къыраллыгъыиыиъ бекчилигинде турар экеп, ёлда яш къыраличе корюпди.
Шахзаде къалкъаны ве къылычы неден ясалі'ьаньшьі яш къыраличе дуяр, деп пек къоркъты, лякин яш къыраличе бунъа эмиет бермеди.
Шахзаденинъ козьлерине тикилип бакъты ве муджизели тебессюм онынъ яначыкъларыпа келип къонды.

Яш къыраличе Къанунлар Китабында единджи маддеде иелер язьип'ъаныны хатырлайджакъ олды, лякин эппейи вакъыт чекишти.
Ерде яткъан пляки ташкъа сюрюнгеиинен хатырлады: ’’Шахзаде, акъылыма тюшти!
— деп къуванчнен къычырды о, ве онъа тёгерек пляки ташпы узатты.
— Бу муурь!
Буюк Къырал Муури!
Муурьнииъ ортасында тугъра, четлеринде исе... четлеринде исе язы олмалы.
Лякин насыл язы...”

Яш къыраличе шай да хатырлап оламады.
Я о, акъикъий яш къыраличе де!
Шахзаде кенди муури насыл олмакъ кереклигиии озю де анълады.
Шахзаде озюне муурь ойды, ортасына эрылгъан тюслю гуль ерлештирди, четлерине исе олгъаны-оладжагьы учь сёз — “Буюк Къырал Муури” деген сёзлерни язды.

Арадан даа еди кунь кечкен сонъ той олды!
Тойгьа узакъ ве якъын къомшуларынынъ эписи давет этильди.
Перилер, гномлар, яш къыраличеге юреклерини теклиф эткен джеми шахзаделер давет этильдилер.

Тойгьа шахзаденинъ энъ яхшы досту — Адждерха да кельди.
Эки яшны биринджи олып хайырлады ве куньджи къомшуларгъа бакъып, ким де-ким шахзаде ве къыраличенинъ тынч аятларына ве бахт-сеадетлерине къол котерсе шахсен меним иле, яни Адждерха иле иш кореджек, деди.

Шахзаде къыраличесине янъы тадж эдие этти.
Ёлда къыраличени ким де расткетирсе, онынъ къаршысында Эрылгъан тюслю Гуллер Къыраллыгъынынъ бикеси тургьаныны бильсин, деп таджнынъ энъ корюнген ерине озь тугърасыны пекитги.
