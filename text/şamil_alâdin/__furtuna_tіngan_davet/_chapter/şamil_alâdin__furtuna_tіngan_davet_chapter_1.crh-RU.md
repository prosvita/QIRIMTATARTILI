## 1

Къыскъа кевдели, къапавлы автомобиль геологик экспедиция идареси азбарындан чыкъкъанда, Къара Найман къасабасы даа уйкъуда эди.
Шимди, ниаетсиз сахранынъ беяз сукюнетинде, къар думаны ичинде къакъына-силькине кетмекте.

Ичинде учь киши отура.
Дюмен башында — Утемурад... къызылчыкъ сопасы киби къавий, къуру беденли, къырджыман къаракъалпакъ.
Устюнде джыллы чонгыкъ тон.
Аст тишлери иле усть дудагъыны тишлеген, кибар козьлерини джам артында уймелешкен къар япракъларына тиклей берип, дюменини де солгъа, де сагъгъа бурмакъта.
Огде, узакъта, ёл къыдырмакъта.
Ёл исе ёкъ... ич бир вакъыт олмагъан.

Утемураднынъ, янашасында къырмызы елькели адам буруныны пальтосынынъ чезик якъасы ичине тыкъкъан... юкъсырай.
Сачлары куль ренкте.
Бу — экспедицияныиъ баш геологы Джевад Эмир-Сале.
Кимерде, астындаки отургъыч кучьлю силькингенде, козькъапакъларыны азачыкъ котере, башыны сагъгъа чевирип, пенджереден тышкъа бакъа.
Бир шей анълап оламай, сонъ башы текрар кокюси устюне тюшип кете.

Аркъа больмедеки ёлджу узун, арыкъ пармакъларынен невбетий сигарны эзгелемекте.
Онынъ топракъ тюсте, чёкюр терили чехреси терен бурюшиклер иле тилинген.
Сагъ янагъында бичимсиз, оюкъ яра изи бар.
Бойле чехрени унутмакъ кучь.
Кимерде киши джебинден кягъыт чыкъара, козьлеринден узакъта тутып, устюнде бир шейлер окъуй.

Автомобиль обалар устюне чыкъкъанда, чукъурлар ичине тюшкенде, къакъына, шиддетли рузгяр огдеки джамны ве брезент дамны шыбалай.

Утемурад арт больмедеки адамгъа чевирилип бакъа.

— Флорос эмдже, къач яшындасынъыз? — деп сорай ондан.

— Алтмыш дёрттем,— деп джевап бере Флорос ве кулюмсиреген ола,— ничюн сорадынъыз?

— Шай, озюм... — Утемурад сол къулагъы устюне саркъкъан къалпагъыны тюзете, сонъ юкъсырагъан къомшусынынъ билегинден первасыз алда тюрте.
— Я сиз, Джевад Якъубович?

Киши, абдырап козьлерини ача ве уюшип къалгъан кевдесини догърулта, сонъра пенджереден тышкъа козьэте.

— Не?
Кельдикми? — деп сорай о Утемураддан.

— Ё-окъ, — дей Утемурад, соза берип, — ойле тез кельмек къайда!?
Къач яшындасынъыз... деп сорадым сизден.

— Элли алтыны толдурдым, — Джевад Эмир-Саленинъ давушы дюшкюн чыкъа. — Мени бунынъ ичюн бу къадар тюрткючлемек керек олдымы?
Къабургъаларым онсыз да сыныкъ-мыныкъ.

— Афу этинъиз.
Лякин пек меракълы...

— Не меракълы?

— Флорос эмдже сизден эсли, амма окъугъанда, козьлюк такъмай.
Башында акъ сачы да ёкъ.
Ничюн ойле?

— Алла бильсин, — дей Джевад, азачыкъ асабиленип. — Бирев яш, амма къарт корюне, дигер — керчектен къарт... яш беллейсинъ.

Джевад фышылдап, къалын кевдесинен аркъа больмедеки ёлджугъа айлана.
Лякин ёлджунынъ козьлери юмукъ.
Зиетли ёлда ёрулып, уйкъугъа кеткенми, ёкъса, лакъырды этмеге эринеми?
Индемей... чехреси сукюнетте экенде биле, къышымлы корюне.
Джевад кене эвельдеки киби ерлешип отура.

«...Янагъында узун яра изи, — деп тюшюне Джевад озь башына.— Навплион хатиреси олмалы.
Анда бекчи онынъ янагъына челик алат иле ургъан, ченъгесини сындыргъан.
Сонъ, агъызы ичиндеки къан иле эки тишини ютып йиберген.
Экимиз зейтун тереклери астында яткъан вакъытымызда манъа озю айткъан эди.
Эгер о киши олса!?

Меним афызам зайыфлап башлай, энди чокъ шейлерни унутам.
О вакъытларда гъурбетликте эдим.
Лякин юнанлынынъ озюнинъ алы да енгиль дегиль эди.
О кучюк, назик мемлекетте Метаксаснынъ зорбалыгъы, сонъра немсе эсарети, ачлыкъ ве харабелик.
Коммунистлерни къуршунгъа тизюв, концлагерьлер...

Дагъда сонъки чатышмаларнынъ биринде капитан Костас эляк олгъан эди.
Ойле деген эди манъа Элена.
Иште, шимди янашамда отурмакъта... капитан Костас».

Онъа текрар козь ташламакъ истей, джесарет эталмай.
Къолайсыз келе.
Назары тесадуфен кучюк кузьгюнинъ ичине тюше.
Къомшу козьлерини ачкъан, Джевадкъа бакъып отура.
Бакъышлар бири-бирине токъуштылар.
Джевад, озюни худжур алда ис этип, юзюни пенджере бетке чевирди.
Адам Костасмы... ёкъса, дегильми?
Арадан о къадар вакъыт кечти.
Ёкъ.
Костас.
Юзю о вакъытларда да къаба эди.
Шимди зияде къараргъан, яра изи бетининъ терисини тарттыргъан, омузлары эппейи чёккенлер.
Озю бу къыш-къыямет кунюнде, бу кийик сахрада не къыдыра аджеба?

Этраф — сюкют, беяз бошлукъ.
Не кокте бир къуш, не де уфукъта бир къышлакъ.
Тек ель улуй ве брезент дамны уфакъ къар котеклей.
Барып та, машна бозулса, яхут бензин битсе, инсан яшагъан ерге барып ете биледжеклерми?
Ёлджулар бунъа эмин дегиллер.
Эписи Утемурадкъа ишаналар.
Дюмен башында Утемурад отурыр экен, раат олмакъ мумкюн.
Утемурад бу чёллерде догъып-оськен ве, онынъ ватандашлары дегени киби, «чекменлерининъ эписини мында кийип ипраткъан».

Шимди о Тасмания денъизинде къасыргъагъа огърагъан гемининъ шкипери киби, елькесини тиклей берип, этрафкъа серт назарлар быракъмакъта.
Утемурад даа яш, юреги романтик ислер иле толу.
Онынъ давасыз, давушсыз отурып, дюмен айландыра берювден джаны сыкъыла.
Джевад онынъ бу адетини биле, тосат-тосат онъа козетип, кулюмсиреп ала.
Утемураднынъ сол эли дюмен устюнде перишан алда тура, дигер элининъ эки пармагъы арасында сигар къысылгъан, кимерде, шиддетли фуртунагъа ачувланып, бир аджетсиз, арды кесильмез сигналлар бере.

Джевад манълайыны сувукъ джамгъа таяп, сахрагъа козете.
Ниаетсиз чёльге къыскъа къыш кунюнинъ сытыкъ ярыгъы сачылгъан.
Тезден къаранлыкъ тюшип башлайджакъ.
Ама уфакъ, къатты къар эп ягъа, ельнинъ кучю вира арта.

— Биз дюньянынъ къайсы къысымындамыз? — деп сорай Джевад дюменджиден.

Утемурад, уджлары ашагъы къайтыкъ мыйыгъы астындан беяз тишлерини косьтерип, кулюмсирей.
Джевад Якъубович шакъа этеми, джиддий сораймы, анълап оламай.

— Куньбаты Асиядамыз, — ляйыкъат иле джевап бере о. — Бу — дюменджининъ озюнинъ сёзлери дегиль, экспедиция башлыгъы Сабир Халматовтан эшиткен шейи.
Керчек, не ерде кетеяткъанларыны Джевад Якъубович озю де бильмек керек.
Онынъ Къара-Наймангъа келип, баш геолог еринде ишлейяткъаны энди бир ай. — Арал денъизи артта къалды, — деп иляве эте Утемурад.

— Оны сорамайым, — дей Джевад кибар чырайнен, — джогърафия окъугъан эдим.
Бос-Къудукъны кечтикми... демек истейим.

— Бос-Къудукъ?
Онъа даа узакъ, — Утемурад автомобильнинъ къапусыны гъычылдатып ача, элиндеки сигар тюпчигини шофёрлар усулынен шып этип, чертип йибере, сонъ тарсылдатып къапуны къапата.
Тону узерине, тикен киби санчылып, къар данелери тюшелер.
Флорос арт отургъыч устюнде джюнджип топланып отура.

— Фуртуна чыкъмагъан олса.. — дей Утемурад, елькесини къыбырдатмай, — Къара-Наймандан Бос-Къудукъкъа самолётта къыркъ дакъкъада бармакъ мумкюн эди.
Лякин секиз куньден бери туфан...
Эр ерни къар басты.
Тайярелер не къонуп олалар, не котерилнп.
Автомобиллер де юрмейлер.
Бу бузлавукъ сахрада тек бизлер силькннмектемиз.

— Не чаре?
Керек..!—Джевад фельсефий нида ясап, ишарет пармагъыны котере,— иш беклеп турмай.
Кунь баткъандже Бос-Къудукъта олмакъ керекмиз.
Фуртуна энди, гъалиба, тына ята.

Утемурад джевап бермей.
О курьтюкли чёльде ири бетли, енгиль бичимли, кийик айванлар сюрюсн сезип, элеслеие.

Айваилариы Флорос да коре.

— Бу не?—дне тааджииленип сорай о Утемураддан.

— Сайгъакълар,— дей Джевад, алдыны чалдырып.

— Эбет... сайгъакълар,— дей Утемурад, козьлеринде исе къыгъылчымлар ойнап башлайлар.

Сайгъакълар, фуртунадан алсызланыпмы, ннчюндир, бир срге джыйылгъан, къарлы тенлери илс бир-бнрлерине сюйкении турмакъталар, ама Утемурад буларнынъ рузгяр кибн чалт экенлернни ве, чапсалар, артларына машина еталмагъаныны биле.

О, аиансыздаи машиианы токътата.
Елджулар эслерини топлап етиштиралмайлар, къоштюфекни алып, машинадан ерге сычрай, тизден къар ичине тюшип, абынасюрюне, сайгъакъларгъа таба чапа.
Къар ичипде юрмеси агъыр.
Сайгъакълар нсе боюнларыны тёпеге тикледилер, къачмагъа азыр туралар.

Дюменджининъ артындан Джевад да тюше.

— Утемурад!
Арткъа къайт!— деп къычыра о.— Ишитесинъми?

Дюменджи къулакъ асмай, аякъларыны тспеге пек котере бернп ,огге чапа.
О бала экенде, бабасы иле бу срлерге къашкъыр авына чыкъа эди.
Кевдени куйдюриджи сыджакълар, баарьнннъ назлы тебессюмлери, къышныиъ шиддетли сувукълары... къарталлар учушкъан юксскликлер, язда — къышта отсыз — оленсиз бошлукълар, буларнынъ эписи Утсмурадкъа таныш.

Кийик айваниы излев... авджылыкъ Утемурадныпъ къанында бар.
Бу онъа узакъ эдждадындан мирас къалгъан.
Авджылыгъы ичюн Утемурад буюклердсн къач кере тенби, сёгюнч ншитти!
Лякин чёльде сайгъакъ корьдимн Утемураднынъ юреги дукюльдеп башлай, къолу тюфскке узангъаныны дуймай къала.
Тюфск даима машина ичиндс... язда, къышта.

— Утемурад!
Арткъа къайт!
Санъа эмнр этсм!

Ннает, Джевадныпъ аким давушы Утемураднынъ анъына токъунгъан киби ола...
Утемурад токътала.

— Ничюн арткъа?—дсп сорай о Эмир-Саледеп, озю онъа айланып биле бакъмай.— Мен учь сайгъакъны чомпазлатмакъ кереким.

— Сакъын, сайгъакъларгъа токъунма,— Джевад рузгярлы авада къарылды, энди йыртыкъ сес иле къычырмакъта.— Чомпазлатсанъ да, эи бир, машинагъа къойдырмам.

— Ойлс олса.. мен де сайгъакъсыз дюмень башына отурмам!—Утемурад барот фучысы киби, патлайымпатлайым деп тура.
Козьлери ачувдан ве джурьаатсызлыкътан кийик-кийик бакъмакъталар.— Огурмасанъ, озюм отурырым.
О да иш олгъаи,—дей Джевад.

Бундан сонъ Утемурад бир къач адым кери къайта.

— Айды, учь дане керекмей... ич олмагъанда, бир данесини тынъкъылдатайым,— деп ялвара о,— Бос-Къудукъкъа баргъан сонъ, падиша зияфети ясармыз.
Къашкъар кебабы къавурырмыз!
Не?
Яман шейми?
Аида, машина ичинде, отургъыч астында тходжу сакълы.
Корелиялылардан сатын алдым.

«Падиша зияфети» дегеиде, Джевадныиъ къатиети тайпынды.
Чюнки сайгъакънынъ эти гъает лезетли... лякнн къанун деген шей бар.
Бу джиэт Эмир-Салени текрар къышымгъа салды.

— Манъа бакъ, Утемурад!—деди о —Сайгъакъны машинагъа къоймагъа изин бермем.
Буны бнльмиш ол!
Экннъиз чёльде къалырсынъыз!

— Мен чёльде къалсам, сиз Бос-Къудукъкъа барып еталмазсынъыз... не бугунь, не ярын, не бир афтадан сонъ,— деди Утемурад,— сахрагъа бакъынъыз.
Къарнынъ устюнде тек къашкъыр излери.

— Сен не айтасынъ... къафанъ ериндеми?—дедн Джевад иддетленип.— Эвинъде, итимал, къадынынъ, баланъ-чаланъ бардыр.

— Бала-чала?— Утемурад озюнинъ асиялы мыйыкъларыны ошаметли этип сыйпады.
Кулюмсиреди.

— Къаранлыкъ тюшип башлай,— деди Флорос.
Сеси къую астындан лакъырды эткен киби чыкъты,— кеттик, Утемурад!

Флорос бу улькеде мусафир.
Утемурад онынъ сёзюне таби олмакъ кереклнгини биле.
Мусафнрни ынджытмакъ мумкюн дегиль.
Мусафир ынджынса, ондан Сабир Халматовнчнинъ хабери олур.
О исе шакъа этмеге севмсй.
Сонъ, бар да онъа анълат!
Гульбикеге де ишитилир.
Эбет... анда, Бос-Къудукъта, ойле къыз бар.
Утемурад оны чёльдеки еллерден къызгъана.

Утемурад, юрегим азачыкъ да олса енгиллешсин деп, тюфекнн тёпеге тиклеп, тапанджасына басты.
Тюфек сахраны гъурюльтиге толдурып, патлады.
Бундап урьккен сайгъакълар сюрюси ерлеринден къопты, бир дакъикъадан сонъ узакъта къар куртюги ичинде джойылды, гуя олар бу ерде нч де олмагъан эдилер.

Утемурад тюшкюн алда машина бетке адымлады.
