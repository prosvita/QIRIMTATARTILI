## 4

...Кевдем къатты тахталар устюнде... о якъкъа-бу якъкъа тыгъыра.
Тахталар сарсалар, оларнынъ астында чоюн копчеклер куньдюз-гедже тасырдайлар.
Мен вагон ичинде ятам, юксекте, дыварнынъ тавангъа битишик кошесинде демир пармакълыкъ корюне.
Ондан ичери заиф ярыкъ кирмекте.
Мени къайдадыр алып кетмектелер.

Хырпалангъан вуджудларнынъ терисинден бозулгъан ава джигерлериме зеэр олып кире.
Вагон ичинде къаранлыкъ, пислик, тарашлыкъ.
Бетимнинъ устюне осюк сакъаллы эсли аскер эгиле.

— Яваш ол, — дей о манъа гизлиден, — сен сандыракълайсынъ.

— Биз къайдамыз?

— Сен яралысынъ.
Лякин яралы экенинъни сездирме... озюнъни къолгъа берирсинъ.

— Не ерлисинъ? — деп сорайым аскерден.

— Гомельденим, — дей о, — Я сен?

— Багъчасарайдан...

О элинен тез-тез агъызымны къапата.

— Сус, къардаш!
Бир-биримизге якъын олайыкъ... мында бнзимкилерден даа барлар.
Русиеден... анъладынъмы?

Мен башымны къакъытам.
Ялынъыз олмагъаныма къуванам.

Сонъ эписиии яваш-яваш хатырлап башлайым.
Новочеркасскнинъ дженюби.
Байыр устюнде кильсе... озен четинде, къарагъачлар астында эки саатлыкъ дженк.
Башымда ве омузымда агъры.
Козьлеримде къырмызы перде.
Янашамда немседже лакъырды.
Оны эшитип, къальбим бузлай.
Кимнинъдир инъильтисн ве садасы, сонъра эссизлик, къара чукъур ве... эсирлик.

— Бизни къайда алып кетелер?

Вагон ичинде эджнебий сёзлер эшитильмекте, кишилер франсызджа, хорватча, сербдже, мадьярджа пысырдашалар.

Такъдирлернинъ, къылыкъларныиъ ве араретлернинъ бир-бирине къатылувы.
Алсыз, азгъын чехрелер, пенджереге тикильген чукъурлы козьлер, козьлердеки кедер ве асрет.

Ичимде эр шей куймекте.

— Сув, — дейим мен яваштан, — сув ичмек истейим!

Аскер манъа эгиле.

— Сабур эт, — деп ялвара о, — сув ёкъ.

Сонъ аскер, башыны кокюси узернне тюшюре, суса.
Башкъалар да индемейлер.
Эр кесни ачлыкъ, сувс чеклер токътамай-тынмай: «— аят-олюм, аят-олюм...» деген киби такъылдамакъталар.

Эки афта бойле.
Ниает, Рогенсбургда бизни тюфек къундагъы иле тюрткелеп, наллы — чызмаларнен тепмелеп, вагоyлардан ерге тюшюрbп, сафкъа тизип, таш ёл бою айдап алып кеттилер.
Къуршун ренкли ябаний кок астында бизлер арбий эсирлер сюрюси, акъырын-акъырын кетемиз: штанларымызнынъ садефлерини немселер та, Купянскте кесип алгъан эдилер.
Шимди ёл бою, штанларымызнынъ авуны сол къолларымызнен тута берип, чанабаджакълап кетемиз.

— Иште, Германия! — деди осюк сакъаллы аскер, Степан.
— О вакъыта, он дёртюнджи сенеде, оларда Вильгсльм бар эди.
Шимди — Гитлер.
Онынъ мыйыкълары нс къадар узун олгъан олса, бунынъ мыйыкълары о къадар къыскъа.

Степан окюнчли сёгюнди ве кокюс кечирди.
Онынъ яралы аягъы кирли пачавра иле багълы, озю акъсай.
Меним омузыма къанлы кольмек парчасы сарылы.
Кольмектен къан ийимекте.
Биз Степан иле бир-биримизге сюйкенип кетемиз.
Башкъалар да ойле япалар.

Эпимизнинъ башларымыз ашагъы эгильген, кимседе такъат къалмагъан.
Бизни ёл бою огге айдайлар.

Ниает, лагерь корюнди.
Бизни бекчилер ве копеклер муасарагъа алдылар.
Лагерь азбарында сафкъа тиздилер.
Обер-лейтенант Краузэ мабюслернинъ огюнден кечеяткъанда, назары манъа илишип, токъталды.
Ничюн мени корьгенде токъталды, бильмейим.
Эки пармагъыны бир-бирине сыкъа берип, козьлериме тюртти.
Яхшы ки, башымны тез-тез четке чектим.

— Сиз эпинъиз энди къулларсынъыз! — деп джекирди о.
— Сизде ветан ёкъ.
Русие — немселернинъ топрагъы.
Анъладынъызмы, туварлар?

Терджиман бизге онынъ сёзлерини терджиме этти.

— Сен де къулсынъ, кутюк! — деп айкъырды Краузэ манъа.

Ачувымдан къаным бетиме урды.
Баш пармагъымны ишарет ве орта пармакъларым арасына тыкъып, обер-лейтенанткъа косьтердим.
Бойле япмакъ мумкюн дегиль эди, мен даянамадым.

— Ма!Ал! — деп къычырдым русча.
— Бойле къуллармыз биз санъа.

Обер-лейтенантнынъ юзю ком-кок олды.
Къолуны котергенини сезмей къалдым... юмругъыны джакъыма эндирди.
Мен ныкъылдым, чюнки такъат ёкъ... бекчилер мени сафтан сюйреклеп алып чыкътылар.
Мени чокъ котекледилер.
Ерге йыкъылгъан сонъ, чызмаларынен уруп, эки къабургъамны сындырдылар.
Мен яш эдим, сагъ къалдым.
Елькеме тюшкен къатты, балабан юмрукълар эсимде къалды, къабургъаларымны къопаргъан чызмаларны да унутмадым.
Мен яшамакъ истей эдим.
Аркъадашларым мени аписхане хаста-ханесинде ерлештирдилер.
Мени бакъты, сагъылттылар.
Омузымдаки ярам кет-кете къуруды, къапанды, къабургъаларым япышты, осьтюлер.
Лякин ачлыкътан ве хасталыкътан аздым ве заифладым.

Учь ай кечти.
Бир дефа бизни, юз къыркъ адамны, геджелеин газ камералы, къара машиналаргъа юклеп, эсирлер дурагъындан алып чыкътылар.

«Ах!
Энди эр шей битти,— деп тюшюндим мен аджизлик ичинде,— йнгирми дакъикъадан сонъ биз тири олмайджакъмыз.
Джансыз да олмайджакъмыз.
Бизни крем атори йде я къаджа къл а р».

Эр кунь азбарда уйле емегине невбетте тургъан вакъытымызда, кенъ бетон баджадан чыкъкъаи къою сия тютюнге деъшетле бакъа тургъанмыз.
Бу баджаны бнзден юксек таш дывар айыра эди.
Анда, яш, къарт, эркек, къадын вуджудлары яна эдилер.
Шимди бизим невбетимиз.

Машина бутюн сурьаты иле ювурмакъта.
Эиди эппи месафе кечти.
Газ къокъусы дуюлмай.

— «Адамлар!—деп джан аляметинен къычырды кимдир, къаранлыкъ ичинде. — Ёлгъа чыкъкъанымыз аз вакъыт дегиль!
Крематорийге аля барып етмедикмн Екъса, алла къайдымызны чекти, бизни аджыдымы?»

«Эбет, юргенимиз къач дакъикъа олды,— деди диге ри.
Бу Степаннынъ давушы эди,— лянетли баджа чокъ тан артта къалды».

«Бельки, оджакълар адамларны къавурып етишти ралмайдырлар — нътираз этти учюнджиси,— о себепте1 бизип Катра дереснне алып кетип, анда тындыраджакътырлар».

Кене сукюнет укюмран олды.
Ама эр кеснинъ къальбинде шубэ ве ишанч къыбырдаиды.
Машина ичине газ йиберильмеди, буныиъ маъиасы олмакъ керек.

Бир саат къадар вакъыт кечти.
Машина токътады.

«Чыкъ!— деп къычырды аскер, къапуны ачып,—тез ол!»

Бу — кучюк демирёл станционы эди.
Бизни мал вагонларына отурттылар, поезд кочьти.
Къайда алып кетелер аджеба?
Къуршунгъа тнзмегеми?
Онъа бенъземей.
Ишкемн?
Бизден насыл ишчи ола биле... аякъларымызны зорнен сюйреклеп юремиз.
Иътимал, Германиянынъ орта веляетлеринден бнрине алып кетип, бир де-бир деликке тыкъаджакълар!
Лякин поезд вира дженюп бетке бурулмакъта.

Учь кунь, дёрт гедже кеттик Поезд Лариса шеэринде токътады.
Бизни тюшюрднлер.
Бу дюльбер, назик шеэрде немселер шорбаджы эдилер.
Урумлар ач, балалар чыр-чыплакъ джадделерде назаретсиз юрмектелер.
Эркеклер корюнмейлер.
Къадыиларнынъ козьлери сёнюк.

...Эки къатлы тула эвлер.
Бир якъы тик байыргъа таялы.
Дигер якъы къабурчакъ дивар иле къапавлы.
Азбар этрафындаки дывар устюнде тикенли тель чекнльгсн.
Бекчи къуллелерде чюфт-чюфт пулеметлар туралар.

Автоматларнынъ сувукъ демнр уджлары, бекчилернинъ каскалары, каскалар астында аскерлернинъ таш чехрелери.
Гедже ве куньдюз тынмакъ бильмеген деъшетли садалар, котек, сёгюнч ишитнльмекте.

Бизни Ларисадаи узакъта, къырмызы топракълы къыр этсгиндеки бу баракъларгъа къападылар.
Яры — ач яшаймыз.
Саба ерасты заводы къуруджылыгъына — гранит кесюв, ёнув, къалав хызметине кетемиз, акъшам кери къайтып келемиз.
Лагерь къапусы опонде бнзнн урумлар беклейлер.
Эксериетле къадынлар.
Олар бизге къасветли чырай иле бакъалар.
Лагерь бекчилери къадынларны четке къувалай, олар исе бизге кепекли отьмек, къынлы бакъла, миш-молла къурусы аталар.
Лагерьдеки арбий эсирлер арасында урумлардан да бар.
Тикенли тель тышындаки урумлар ичериде озь адамларыны къыдыра, оларгъа хош сёзлер иле къычыра, рухландыралар.
Бекчилер адамларны тюфек къундакъларынен тюрткелей, елькелеринден уйтеклейлер, ама олар, кетирген ашайтларыны болюп эпимизге берип битирмегендже, къайтып кетмейлер.

Бир дефа мен о адамлар арасында къара пальтолы яш къыз корьдим.
Къыз манъа тикленип бакъа бермекте эди.
Юксек, акъ чехрели.
Бакъышлары айдын ве кибар.
Къыз меним дикъкъатымны джельп этмек ичюн къач керелер башыны къакъытты.
Дигер кересинде бекчининъ башы устюнден манъа усталыкънен тёгерек урум отьмегн атып йиберди.
Мен отьмекни авада чапчип алдым.
Баракъта ашыкъып отьмекни ортадаи больген вакъытымда, ичинден кучюк кягъыт чыкъты.
Эсир уруу.
оиы манъа окъуды.
Къыз дагъларда партизан къытъа лары барлыгъыны бильдирмекте, бизге мындан къачып, оларгъа къошулувны тевсие этмекте эди.

Шеэр артында, узакъта, юксек дагълар ве къырлар сусып туралар.
Мен оларнынъ думанлы тёпелерине, чыплакъ къаяларгъа, къара къоба агъызларына чокъ бакъып турам.
Анда юксек тереклер арасында беяз кильсе ве койчик янларында зейтун даллары ешерип туралар.
Дагълар узеринде гуль ренкли кок парылдамакъта.
Рузгяр дагълардан чам къокъусы алып келе.
О дагъларда, о къырларда урум партизанлары гизлелелер.
Шеэрлернинъ ве койлернинъ эалиси — эсли эркеклер ве къадынлар — оларгъа кетип къошулалар.

Эки кунь кечтн.
Акъшам устю иштен келеяткъан вакъытымызда бекчи, ничюндир, текяран артта къалгъан эди, къыз меним янымдан кечип кетти.
Кечнп кетеяткъанда:

— Лефтерпя,— деди манъа яваштан.

Мен къызнынъ ады бойле олса керек деп тюшюндим, албуки азатлыкъ деген юнаи сёзю экен.

Азатлыкъ!
Мен къызгъа зияде асрет олдым.

Учюнджи дефа къыз чаресини тапып, лагерьге манъа кягъыт йиберди.
Оиынъ узеринде къачув ёллары чызылгъан эди.
Лагерь азбарындаки эски дыварда, бир вакъытта эшилип, сонъра тула иле енъиден ншленильген ер косьтерильген.
Биз тикенли тель астындан сюйрелип кечип, меаретли орьтюльгеи деликнинъ афы тулаларыны чекнп-чыкъарып, къачмакъ керекмиз.

Чаткъыда, дагълардан кечип, озенге тюшкен ёл ишарет этильген, озеннинъ сол саилинде кучюк койчик.... аида, кильсе янында, къарт кишн иле корюшедшекмнз.
О бизге кийим береджек.
Киши бизни бир афта эр кунь беклейджек.
Кягъытта айтылгъанына коре, адамнынъ башында орьме къара фес оладжакъ.

Эртеси куню къызны адамлар арасында корьгенде, козьлеримпинъ ишаретинен, къачувгъа разы экенлигимни бильдирдим.

— Адынъ не?—деи сорадым ондан урумджа.

— Элена,— деди къыз.

Алты адам къачмагъа ииет эттик.
Буюгимнз Степан олды.
Азбарда кезннтп вакъытларымызда дыварнынъ ямавлы ернни дикъкъатле тедкъикъ эттик.

Къачаджакъта ишимнз бирден уймады.
Кимдир къатилллк япкъаи, сакъчыларнынъ башлыгъына стиштиргсн.
Бнзни къабаатламакъ нчюн къатий эсас олмаса да, эр иътималгъа къаршы, къслларымызны бугъавлап къойдылар.
Къальбимнн аджнзлик басты.
Козьлеримнинъ огюне «азатлыкъ» сёзю иле берабер, Эленанынъ кибар, дедиль чехреси кельди.
ёкъ... не олса-олсун, мен къачаджагъым.

Бнр афта кечти, гедже кок гудюрдиси ишитильди, сонъра кучьлю ягъмур ягъа башлады.
Бойле ягъмур ялынъыз дагълыкъ ерлерде ола.
Кок ойле гудюрдеди, ягъмур ойле тёкюльди ки, гуя къаялар авдарылды, денъиз саиллеринден чыкъты.
Лагсрьни къаранлыкъ сарды.
Ягъмур гурюльтисинден аякъ давушлары ишитнльмез, къаранлыкъта ич бир шей корюнмез олды.

Учь адам: мсн, Степаи ве бир де хорват — демир парчасы иле урып бир-бнримизнинъ къолларымыздаки бугъавлариы сындырдыкъ.
Языкъ ки, меним сагъ къолумдаки килитнн ачыи оламадыкъ, зынджыр кесеги къолумда асувлы къалды.
Дигер учь кинш къачып къуртулувгъа пшанчны гъапп эттн... лагерьде къалдылар.

Биз япышакъ, пырмач балчыкъ ичинде, орюмчек авы киби къарышыкъ тикенли теллер астында сюйреле-сюйреле, дываргъа якъын кельдик, делнкке тыкъалгъан тулаларны ихтиятле чыкъарып, ерге къойдыкъ, акъырындан ёлгъа сычрап тюштик.
Юреклеримиз къафеслерини сындыраджакъ киби кучьлю дукюльдемекте, ичимизден нефесимиз гъычылдап, сызгъырып чыкъмакъта, къолларымыз къалтырамакъта.
Лагерьден эппи узакълаштыкъ, къараилыкъ, къалабалыкъ аралыкълар бою кетмектемиз... манъа буларнынъ эписи тюшюмде олаяткъан киби келе.
Тосат-тосат аркъагъа айланып бакъамыз, кимсе корюнмей.
Эп чапамыз.
Биз эсареттен къачмакътамыз.
Бу деъшетли ягъмур ягъмагъан, орталыкъны бойле сув басмагъан, шеэрни о зипдан къаранлыкъ орьтмеген олса, къачув бизим къолумыздан кельмейджек эди.
«Бизге алла ярдым этти...»

Дегирмен янында аз къалды патрулышнъ къолуна тюше яздыкъ, шашмалап, учюмиз — учь якъкъа къачтыкъ, шай этип, бири-биримизни джойдыкъ.
Мен кевдемнн шыбалай берген агъыр, ири тамчылар ве козьлердеки шефаатны сёндюрген акъчыл йылдырымлар астында къалдым.

Къаранлыкъ ве ягъмур ичинде козьлерим багълы киби юрсем де, саба энди дагъда эдим.

Дагъларда-къырларда эки кунь доландым, адашгым.
Ачлыкътан такъатсызландым, аякъларым узеринде чешит яралар, урбам сылакъ, ягъмур аля сепелей, ама этрафымда сербест дагълар, къаялар.
Агъустос боджеклсри чырылдай, от-олень къокъуй, ябаигуль гондже ачмакъта.
Къушлар хош нагъмелер иле сайрай, ава кунеш шавлелеринден йылтырай.

— Лефтерия!—дейим мен яваштан... озюмнн саадетли ис этем.

Ниает, кучюк ве араретли озенчикке барып еттим, сув чагълай, ташларгъа уруна, къутурып акъа, сув астында беяз чакъыл ойнай, алабалыкъ ялдай — кезе.

Чам тереклери талдасында харабе кильсенинъ бир чети корюне.
Озен саилинде къарт киши отурмакъта.
Арыкъ аякъларыны салкъын сув ичине тыкъкъан.
Янашасында, таш устюнде, мешин чувал тура.

Къартнынъ чехреси кунештен сепленген, къараргъан, энълеп ве бонлап бурюшнклерле кескеленген бетиндеки ешиль козьлери буз кесеклери киби парылдайлар.
Къарт, башына къара гароз фес кнйген.
Дува окъур киби, дудакъларыны къыбырдагаракъ, козьлерпиппъ къыйыгъындан манъа бакъмак1>та.

— Россос,— дедим мен онъа ве пармагъым иле кокюсиме тюрттим,— мен россос...

Къарт еринден къалкъты, индемей, чувалынынъ агъызыны чезе башлады.

— Россос?
Сен, огълум, руссынъмы? — дсп сорады къарт.
Лакъырдысында урум ве тюрк сёзлерн къарышыкъ эди.

— Эвет, ата! — дедим мен онынъ ана тилинде,— Бен Русиелийим!

Буны къарт нч беклемеген эди.
О айретте къалды.
Сылакъ таш устюнде аягъы тайды, сув ичине йыкъыла язды.
Билегинден тутып догърулттым.

— Бен исе — Налкесер-оглу Кернмдирим, — деди о, эсиии топлагъан сонъ, — сенин ичюн эльбесе гетнрдим.
Учь гуньдирки, бурада сени беклиёрым.

— Дагъларда адашдым.
Алла эшкына, ата, бенн бу эсареттен куртарыныз,— онъа бугъавлы къолумны узаттым.

Къарт джебинден ири, чакъысыны чыкъарды, сюйрю уджуны килитнинъ делигине кечнрип, бнр айландырды, бу1'ъавнынъ килити ачылды, зынджыры такъымынен шаркъылдап аякъларым уджундаки ташлар узерине тюштнлер.
Мен артыкъ сербестим.

Къолум шншкен... къарт дагъ ичинден насылдыр къокъулы отлар узюп кетирип, элиме шыкълады.
Сонъра чувалындан эски чскмен, учкъурлы штан ве бир чюфт чарыкъ чыкъарды.

— Мште, булардыр, — деди о мемнун алда. — Кийии, бир бакалым, киме бензейеджексин?

Мен устюмдеки чул-чубурны чыкъардым, Налкесернинъ берген урбасыны кийдим.

— Вах!
Вах!
Вах! — къарт хош нидалар иле кульди.— Сени горен арнаут зан идеджек.

— Тешеккюр, сизе! — дедим онъа. — Аллая исмарлады деме!

Къартнынъ къолуны яхшы сыкътым, онынъ манъа косьтерген ёлу иле кеттим.

— Буларны не япмалы? — деп къычырды о артымдан ве аякълары уджунда яткъан ёлакълы пачавралар обасыны косьтерди.

— Ирмака быракыныз! — дедим мен.

Къарт урбаларны топлады, ичине агъырджа таш къойып, багълады ве кевдесини кери къайыра берип, бир саллап йиберди, богъча озеннинъ ортасына тюшти, сонъра теренликке комюльди.
Сув устюнде кенъ даире асыл олды.

Кернм Налкесер-оглу манъа элини саллады:

— Алла ярдымджын олсун, оглум!

Мен юксек къаялар, чам тереклери янындаки ёл бою кеттнм.
Дагълар устюнде язныиъ сыджакъ къокъусы сезильмекте эди.
Мелевше чичек ачмакъта, тазе отлар къокъумакъта.

— Лефтерия!—дедим мен озь-озюме, гизлиден.

Дагъда эппи юкъары котерильген сонъ, кучюк койчик корюнди.
Манъа керек койчик.
Къыйыш — къонгъур аралыкълар, таш дыварлы, кирамет дамлы эвлер, чубукълары шырагъа толу багълар, зейтун, лимон, инджир тереклери.

Тар сокъакъкъа бурулдым.
Беяз эвнинъ огюнде юксек къыз турмакъта эди.
Аякъларында къыскъа къонучлы чызмалар, къолунда карабин.

— Элена! — озюмни туталмай ,къычырдым мен.

— Россос — къыз, бир къолуны узатып, манъа догъру чапты.
Гуя арамызда чокъ йыллыкъ якъынлыкъ бар эди.
Адымны бильмей.

— Ларисадан кеткенннъ учь кунь,— деди о эеджанланып. — Биз, эльге тюштинъми экен деп къоркътыкъ.
Къайдаларда къалдынъ?

— Аркъадашларымны джойдым.
Дагъларда адаштым.

— Аркъадашларынъ мында, отряддалар.

— Степан?..

— Степап да мында.
Сен эвеля командир иле корюшмек керексинъ.

Элена бойле деп тургъанда, беяз эвден чевик адымлар иле мешин чекменли адам чыкъты.
Белинде эки пыштав... озю бакъыр ренкли, къашлары серт, джакъында яра изн.

— Капнтан Костас! — деди Элена, оны манъа такъдим этип. — Бу исе тюневннкилерден...
Озь адынъ не?

— Джевад.

Биз командир иле къол тутуштыкъ.

— Бугуньден итибарен сен андартес нсап этилесннъ,— деди капитан ве къыяфетиме къыймет кесер киби, мени баштан — аякъ козьден кечирди,—сизде, Русиеде... партпзан дейлер.
Элас эркянында хызмет этеджексннъ.
Тюфегннъ бармы?

— Ёкъ, — дедим мен.
Тюфегим ёкълугъы ичюн озюмни къабаатлы ис эткен киби олдым.
Албуки, лагерьдеки адамда тюфек не япсын?

— 'Гюфскни дженкте эльде этерсинъ, — деди капитан Костас, — шимдилик къанджер алып тур.
Сен, Элена, Джсвадны ашханеге алып кет, оны ашат.

Элена иле берабер тютюн аранына бенъзер эвге кирдим.
Ичериси салкъын ве темиз эди.
Дывардакн чюйлерге согъан ве къырмызы бюбер багълары асылы.
Аралыкъ тавандан къуру отлар къокъусы ксльмекте.
Толу мучели, къырмызы янакълы къадын менн тёнтерильгеп чапчакъ япыида отуртты, огюмс мор-патильджан туршусы ве мысырбогъдай питеси къо!"1ДЫ.
Мен емек лезетини чокътан унуткъан эдим.

Ачкозьлик иле ашадым, озюм эп Эленагъа бакътым.

— Лефтерия! — дей эдим нчимден, — Лефтерия!

Отрядда аятым бойле бошлады.
Бу фашизм иле курешкен, Эленаны севгси генчлик вакъытым, о вакъытта, отрядымызгъа джссюр Костас командалыкъ этмстке эди.

Кагштан Костас хатиринъдеми... экеи?!

...Джевад тёшектен къалкъты, къолундаки сигар тюпчигини куллюк ичинде сёндюрди.
Пенджере артында уфукъ агъармакъта эдн.
Таиъ якъыилагьаи.

«Флорос?
О эписини унуттымы?
Ничюн бу хусуста лакъырды этмск истемей?
Озюнинъ такъднри сонъундан насыл олды?»

— Саба ачылмакъ узре,— деди Флорос, тыныкъ сесле, кечмиш бнзден узакъта.
Шимди онъа дёнмек керскми аджеба?
О куньлерден соТ1ъ чокъ сувлар акъып кеттн...
Бнраз юкъламакъ да керек.

Джевад иидемей, ёргъан астына кирди.
