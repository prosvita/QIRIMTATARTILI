Ісмаїл-ефенді не зразу взяв його до рук.Якусь мить він дивився на простягнутого зошита і нарешті кивком голови показав на письмовий стіл у віддаленому кутку кімнати.
Усеїн-оджа швидко підійшов до столу і поклав рукописа з віршами.

Вони погомоніли ще кілька хвилин.І лише коли муалім розпитав про сусідні села Айвасиле і Дерекоє, про те, як мешкають його знайомі та друзі, Ісмаїл-ефенді встав і підійшов до свого письмового стола, де лежав зошит.Він зручно вмостився в кріслі і заглибився в читання.

Гаспринському було п’ятдесят дев’ять років, але читав він без окулярів.
Одним поглядом переглядав сторінку тексту і відразу вхоплював її зміст.
Спочатку він перелистав зошита від початку до кінця.
А згодом повагом почав читати другий раз.
%Потім прочитав знову.
%Прочитавши вірш, він задумався над ним.
%Прочитавши та обдумавши, він не поспішав коментувати роботу Усеїна.
%Трохи мовчки посидів.
% Ще подумав.
%Аж раптом він помітив рядки про особистість автора.
% Він з радістю прочитав ці рядки та здивувався.
Його обличчя стало серйозним,він кілька разів пильно подивився на Усеїна, ніби хотів щось сказати, та, мабуть, передумав і знову опустив очі...
% Він продовжував гортати зошит і знову перечитував ті рядки.

Поки видавець вивчав зміст зошита, Усеїн уважно розглядав кімнату,його зацікавив дубовий письмовий стіл, за яким зараз сидів муалім.
З трьох боків він був обрамлений гратчастим бортиком.
Над столом у два ряди розміщені полички.
Зліва, в кутку стола, лампа з зеленим абажуром.
Поруч – електричні кнопки.
За допомогою цих кнопок видавець може викликати до себе потрібного працівника і віддавати розпорядження.
На стіні висять на гачках гранки майбутнього номера газети «Терджиман».
На підлозі килим,уздовж стіни стоять віденські стільці коричневого кольору та чорні шкіряні крісла.

Зауваживши, що Ісмаїл-ефенді уважно заглибився у читання віршів молодого автора, а сам власник зошита сидить як на голках, потерпаючи за долю своїх творів, Самойлович тихенько потягнув Токтаргази за рукав, привертаючи його увагу, і пошепки запитав:

– Що ви викладаєте?- запитав грубим голосом.

– Мусульманську релігію, – так само тихо відповів Усеїн-оджа.
– Проходимо Аптеїк...
І рідну мову.

– І все?

Токтаргази знизав плечима, не наважуючись зразу відповісти на останнє запитання Самойловича.Але побачивши на обличчі гостя відверте розчарування, додав:

– Розумієте... чимало залежить від самого вчителя.

– Від учителя? – в очах гостя промайнула цікавість.
%– В якому сенсі?

% – Ви знаєте..?
– Усеїн-оджа розмірковував над тим, як делікатніше пояснити свою думку гостю, щоб разом із тим не сказати нічого зайвого, хоча тут, у домі муаліма, можна почуватися вільним від очей та вух жандармерії.
 – Якщо вчитель захоче, то він у школі, у далекому степовому чи гірському селі завжди може – звичайно, йдеться про вчителя ідейно зрілого та освіченого – навчати дітей і деяких світських наук.
Але найчастіше урядників та приставів можна купити за півмішка пшениці.
%І  якщо потрібно, вони мовчатимуть.

– Скільки ж часу вони можуть мовчати? – Самойлович голосно розсміявся.

– Місяців зо три, – усміхнувся оджа.

– Малувато, – невдоволено поглянувши,сказав Самойлович.
 – За три місяці дітей геометрії не навчиш.

– Так.
Часу замало, – погодився Усеїн-оджа з гостем з Петербургу.
– Потім доводиться підкидати ще півмішка пшениці.
% Іншого виходу немає!

% З чиєї комори візьмемо півмішка пшениці?

– З чиєї комори?
%В жодному селі не було громадської комори.
Їм доводилося віддавати один-два рази в рік половину своєї пшениці, принесеної селянами замість плати.І робили це, звичайно, тільки прогресивно налаштовані вчителі, щоб навчити татарських дітей хоч якимось наукам.

Олександр Миколайович зрозумів, яке становище вчителя в степових повітах, там, де є пшениця.
Але яке ж воно в гірських повітах, де пшениці майже не сіють?

– Дозвольте, милостивий пане, вас запитати, – сказав Усеїн-оджа, уважно подивившись на гостя. – Хто ви?
Звідки приїхали?

– Я живу в Санкт-Петербурзі, – відповів Олександр Миколайович. – Там же закінчив університет.Займаюся турецькою і кримськотатарською мовами під керівництвом Меліоранського і Радлова.

– У Бахчисараї ви давно?

– Від учорашнього дня, – відповів Самойлович.
– У Сімферополі я прочитав курс лекцій з кримськотатарської граматики для вчителів і випадково зустрівся там з Ісмаїлом-ефенді, моїм старим другом.
Він привіз мене сюди.
%Бахчисарай я дуже люблю.
Відмовити шановному муаліму я не міг.
Якщо встигну, побуваю ще в селах, хочу зібрати дані про діалекти в місцевих говірках та дещо з етнографії.

– У степову частину Криму не збираєтеся? – поцікавився Токтаргази.

Олександр Миколайович посміхнувся й похитав головою.
%Він хотів коротко так зручно закінчити свою промову.

%В степових районах Криму я бував багато разів,- сказав Ескандер ефенді, і нарешті дослідив мову та культуру північного Кавказу та Криму.

% І як?
% Є зміни?

% В мові багато змін.
– Поки що мене цікавить гірська говірка кримських татар.
%Проте в Ставрополі я так і не почув кримськотатарських частівок.
%Ваші частівки трохи схожі на ті, що співають в Криму.

Ісмаїл-ефенді все ще читав вірші Токтаргази.
Він мав звичку один вірш перечитувати кілька разів.
Самойлович узяв із кисета дрібку тютюну й підніс до носа.
Тютюновий аромат йому сподобався.

– Що це за тютюн?- запитав в Тохтаргази.- З якого села?

%– З Татар-Осману, - відповів вчитель.
% Він впізнав табак по запаху.
% В стороні Озенбашу є таке село!

 Чудовий запах.
- Самойлович був дуже задоволений.
 І колір неймовірний.
Золотий.

Олександр Миколайович скрутив собі цигарку, запалив і, щоб дим не заважав муаліму, підійшов до прочиненого вікна.
Під крислатим волоським горіхом жінка похилого віку сікачем рубала м'ясо.
А біля неї за рудою кішкою ганялася дівчинка.
У широкі ворота в'їхав однокінний віз, на якому горою були складені великі дерев'яні ящики з написами арабською мовою.
% Здалеку не було видно.
Він заїхав за ріг, на заднє подвір'я.
Вдалині, над черепичними дахами будинків, сліпуче виблискувала хрестом грецька церква.
Єдина церква в мусульманському місті.
%Інша в Чуфут-Кале.

Доки гість розглядав панораму міста, Токтаргази сидів,раптом він почув тихий голос і підняв голову.
Видавець тримав вказівного пальця на якомусь рядку і суворо дивився на Токтаргази.

%–Хтось носить золоту корону,а хтось потрібна всього монета..." - Гаспринський провів пальцем по сторінці й голосно прочитав.
– Що це означає, Усеїне-ефенді?
Камінь, кинутий із зав’язаними очима!
Хіба не так?
Ось ще...- Зациклене коло.Наш світ важко хворий,
І лікар його не врятує від мору.Якщо не врятують наш світ жодні ліки, –

Ісмаїл-ефенді роздратовано кинув рукописа на стіл і рвучко встав.

– Ні, Усеїне-оджа!Такі вірші надрукувати в своїй газеті я не можу.

- Які, муаліме?

– Ви не зважаєте на час і обставини, в яких ми живемо.

– Але біле треба називати білим, а чорне – чорним.
Хіба не так,учителю? - відповів Усеїн-оджа.

– Безперечно, – підхопив Ісмаїл Гаспринський, кивком голови висловлюючи свою згоду.
– Ви маєте рацію, кожна річ має свою назву й призначення.
Вам, напевно, відомо, що Абдурешид-ефендi саме й спробував усе суще на землі називати своїми іменами.

Чорне – чорним, біле – білим.
Але зверніть увагу!..Видавець підійшов до високої шафи, піднявся навшпиньки і дістав з верхньої полиці перший номер газети «Ветан хадими», різкими рухом розгорнув і прочитав фрагмент із передовиці:
– «Події та явища, якими б вони не були гіркими й неприємними, ми будемо називати, якими вони є насправді, не будемо називати пожежу – ілюмінацією, зраду – великодушністю й добром, ворону – солов’єм, руїни – благоустроєм.
Правду будемо називати правдою, брехню – брехнею.
Це наш обов’язок і девіз.Всі справи, добрі чи погані, які здійснюються від імені народу і для народу, ми не будемо зображувати догори ногами на догоду панам і беям, заради благочестя й побожності шейхів і суфій...» – Ісмаїл-ефенді перестав читати, поклав газету на полицю і роздратовано вигукнув:
 – Так!
Медієв пристрасно взявся за справу.
А скажіть мені, будь ласка, скільки часу проіснувала «Ветан хадими»?

– Два роки... – відповів Токтаргази. – Але з честю і гідністю.

– «Терджиман» виходить вже двадцять сім років! – палко вигукнув Ісмаїл-ефенді.
– І, по-вашому, вона живе без честі й достоїнства?
Чи бачили ви щось на її шпальтах, що б суперечило інтересам народу?

Згадка про «Ветан хадими» схвилювала молодого автора, тому що в її народженні і подальшій діяльності Усеїн-оджа теж брав активну участь,закриття газети він сприйняв як удар в серце.

Рана ця ще свіжа .
Молодь пов'язувала великі надії з відкриттям цієї газети.
Шкода, що «Ветан хадими», єдина газета, що відверто висловлювала сміливі думки про волю народу, про його право на землю, вже не існує.

– Даруйте, муаліме! – тихо мовив Усеїн-оджа. – Ви не так мене зрозуміли.
Я хотів сказати, що спрямованість тієї газети і вашої – різна.
Звісно, що й шляхи в них не однакові.
Абдурешид Медієв боровся...

– З ким?

-З царизмом.
– З несправедливістю.

– А хіба переміг? – запально вигукнув видавець.
– І чи міг він ...
– Ні, сам він не міг, – відповів Токтаргази.

– Щоб перемогти, треба бути сильним, – додав Ісмаїл-ефенді.
 – А ми слабкі.
Збройні сили в руках царя.

– Цар, звісно, сильніший, – сказав Усеїн-оджа, опустив очі і ледь помітно посміхнувся.
– Та якщо слабкі об'єднаються, навіть сильний нічого не зможе вдіяти.

–Якщо об'єднаються... – задумливо повторив Гаспринський.
 – Щоб об'єднатися, треба мати високий рівень свідомості.
Ми ще від цього дуже далекі.
Неуцтво висушило наш розум, позбавило наші душі світла.
Щоб стати передовими людьми, треба вчитися, озброюватись прогресивними ідеями, перекладати твори, які несуть високі ідеали, рідною мовою, ввести їх до програм шкіл і медресе.

Усеїн Шаміль не мав нічого проти таких переконань, але вважав їх не найголовнішими, адже для завоювання свободи лише культури й хорошої освіти недостатньо.
Для цього треба змінити існуючий державний лад, що пригнічує всі народи Росії.
І видавець свідомо це замовчує.
Він обережний у своїх висловлюваннях.
Тоді що ж... самому треба недвозначно висловити те, що думаєш,а чи зручно?
Адже він, Усеїн-оджа, прийшов у цей дім з однією метою: попросити муаліма надрукувати його вірші в «Терджимані»...
Звісно, якщо вони того варті.
Токтаргази добре знав, що сучасну татарську молодь непокоять думки про необхідність широкого відображення в газеті «Терджиман» демократичних ідей.
І через свій характер не зміг про це змовчати.

– Вибачте великодушно, Ісмаїле-ефенді! – сказав Усеїн-оджа. – Скажімо, однією з причин нашої відсталості є неуцтво.
Але що ж тоді є причиною цього неуцтва?
Що нас тримає в становищі рабів?
Хто нас гнітить і топче?
Хто позбавляє нас людських прав?
Хіба не царська влада?

Хто знає, чи доводилося господарю цього дому чути ще від когось такі слова.Проте він слухав і не перебивав.У його очах Токтаргази помітив захоплення і подив.

– Якщо мусульмани Росії навчатимуться і стануть освіченими, тоді вони зуміють розрізняти біле й чорне, – примирливим тоном мовив Ісмаїл-ефенді. – Будуть знати короткі шляхи до свого звільнення.
Освіта, культура... от чого насамперед бракує мусульманам Росії, аби стати такими ж передовими, як народи Європи.

Олександр Миколайович не хотів втручатися в цю розмову.
Він – гість,завтра поїде у Фатисальську долину до горян...підтримаєш у суперечці одного – скривдиш другого.
За подібні висловлювання йому вже не раз перепадало в університеті.Йому так і хотілося вставити і свої п’ять копійок, проте він мовчав.
Та, зрештою, не витримав – закашлявся й повернувся до вікна спиною.


– Освіта, культура...Чи може це звільнити повністю від гніту? – невпевнено зауважив він.







І Усеїн-оджа одразу здогадався, що Ескендер-ефенді з ним солідарний.






– Читаю постійно вашу «Терджиман», бо іншої газети в мусульман Росії немає, і в мене складається думка, що ви прагнете зробити освіченим не тільки російське мусульманство, але й мусульманство всіх країн.
Вираз обличчя Ісмаїла-ефенді говорив про те, що Токтаргази хоч і прийшов сюди з проханням помістити його вірші в «Терджимані», але дозволяє собі свободу, на яку мало хто з відвідувачів цього дому насмілювався.
І це бентежило муаліма.
Він встав, закурив цигарку і почав походжати по кімнаті.
Потім різко зупинився.

– Скільки вам років? – запитав він Усеїна-оджу.
– Двадцять дев'ять.


– Всього?.. – він хотів посміхнутися, але замість посмішки його обличчя скривила гримаса.
– Цікаво, ви народилися, коли вийшов друком мій «Первісток»?

%- Ні!– відповів Усеїн.
– Я народився через два місяці після появи на світ вашого «Первістка».

– А через два роки люди вже почали читати газету «Терджиман».І читають досі.
Якби не виходила «Терджиман», хто знає?..
Хто знає...– зробив довгу паузу Ісмаїл Гаспринський,може, і не було б наших сучасних поетів, у тому числі й Токтаргази.
Якщо письменників не друкувати, то звідки вони візьмуться?
– Ви, Усеїне-ефенді, молодий, у вас попереду все життя, ви ще багато чого побачите.

Ви ще побачите життя, вільне від влади пітьми.

Токтаргази промовчав.
Для чого витрачати слова, якщо знаєш, що співрозмовника все одно не переконаєш.
Ісмаїл-ефенді хоче зробити російських мусульман освіченими, інтелігентними людьми, хоче підняти їхній культурний рівень.
Така в нього мета.Добре, досягне він цієї мети.
А далі?
Що від цього зміниться?
Нічого не зміниться.
Мусульмани будуть поділені на два прошарки – інтелігентних бідняків та інтелігентних багатіїв.

Усеїн-оджа в цю мить думав про місце, яке мусить зайняти кожен, хто переймається проблемами народу, в майбутній боротьбі за великі ідеї, за втілення їх у життя.
У Росії зароджується нова політична сила.
Ця сила рано чи пізно зруйнує соціальну нерівність.











– У 1871 році я приїхав до Парижа з трьома карбованцями в кишені, – сказав Гаспринський.– У Стамбулі витратив гроші...

Російські емігранти познайомили мене з Іваном Тургенєвим.
А той якось запросив мене в гості, у помешкання, яке знімав.
Довідавшись про моє скрутне становище, Тургенєв допоміг грошима...

Він зауважив, що я добре розмовляю французькою і попросив допомогти йому редагувати перекладені власноруч деякі його твори французькою мовою...Я їх відредагував і переписав.

Завдяки гонорару я зміг вирушити в подорож з Парижа до Іспанії.
Я давно мріяв відвідати мавританський палац Альгамбру в Гренаді з його багатою колекцією картин, справжніх шедеврів малярства.
Тоді ж я побачив, як живуть дар-уль-рахатські мусульмани Іспанії...

Три роки роботи перекладачем залишили у свідомості муаліма такий глибокий слід, що через десять років, одержавши від російського царя дозвіл на видання газети в Бахчисараї, Ісмаїл-бей, недовго думаючи, дав їй назву «Терджиман».

Ісмаїл-муалім дістав кисета, витяг дрібку тютюну й почав скручувати нову цигарку,спогади про роки молодості, проведені в Парижі, та розмова з Токтаргази, таким же юним і гарячим, яким він теж був тоді, схвилювали вкрай.
Його пальці тремтіли, тютюн розсипався.
Зрештою йому вдалося припалити цигарку,і тоді тихо прочинилися двері і ввійшла літня жінка з тацею.
Її волосся, фарбоване хною, відливало міддю.
Вона поставила на стіл три фільджани, джезву з кавою, плетену вазу із золотавою пахлавою
і вийшла з кабінету так само тихо, як і ввійшла.

– Прошу, дорогі гості! – сказав видавець і розлив каву. – Захопившись розмовами, я забув про обов'язки господаря.
Даруйте, Усеїне-ефенді.
Ми з Ескендером-ефенді недавно перекусили, а ви, може, щось поїсте?
Не соромтеся, замовляйте.

Усеїн, звісно, уже встиг зголодніти, і в нього не було бажання пити каву.
Але чи зручно їсти за одним столом з Ісмаїлом-ефенді та Олександром Миколайовичем, якщо вони п'ють тільки каву?..
– Вже пройшло багато часу, відколи померла Зоре-ханум, – зі смутком мовив Ісмаїл-ефенді.
– Одружився я з її рідною сестрою Зейнаб.
Але вона вже тоді була хвора, недовго протягнула, бідолашна, з тих пір живу вдівцем.
Така вже моя доля...
Старий уже.
Але у відчай не впадаю,
адже піду з цього світу не порожнім цебром, підвішеним до воза.








Останні слова він вимовив тремтячим голосом, і з його очей витекло і покотилося по зморщених щоках дві великі сльозини.
Він не ховав своїх сліз, навіть не витер очей хустинкою.
Усеїн-оджа розгубився, встав, обхопив руками плечі і в такій позі завмер, хотів сказати щось заспокійливе, добре, але не знаходив слів.

– Сідайте,
 сідайте, сину! – сказав йому видавець.
– Таке зі мною буває.
З віком стаю сентиментальним.

Усеїн Шаміль повільно сів.
Задумливо дивився перед собою і маленькими ковтками надпивав каву, потім подякував і підвівся.
Підійшов до письмового столу, взяв свого зошита, згорнув і засунув до кишені.Повернувся до Гаспринського, щоб розкланятись.Але той підняв руку над головою і клацнув кістлявими пальцями.

– Зачекайте, – зупинив Ісмаїл-ефенді, – вірш «Живи з росіянами у згоді» залишіть!

І ще... – силкувався згадати назву вірша.
– Як же це?..
«Хто про нас слово погане промовить?..» Здається, так.
Його теж залишіть.
А інші... вибачте, надрукувати не можу!
Нехай вони трохи у вас полежать!– Скільки, муаліме?

– До кращих часів, – зітхнув він.

Самойлович посміхнувся і співчутливо похитав головою.
Усеїн-оджа вирвав із зошита аркуші з двома віршами і поклав їх на стіл.
Потиснув руку Ісмаїлу-ефенді і схвильовано рушив до дверей, але згадав про Самойловича, повернувся, знову мовчки струснув йому руку і вийшов із кімнати.

Усеїн-оджа, посміхаючись, спускався по широких кам'яних сходах у двір усе ще під враженням розмови з муалімом.
Він вийшов за ворота і курним шляхом рушив до Орта медресе, подумки дякуючи сьогоднішньому дню за зустріч із такими чудовими людьми.

***

Я, Асан Кара, автор цієї розповіді, хочу зробити невеликий відступ, щоб пояснити моїм шановним читачам, ким він, Ісмаїл Гаспринський, був для Сходу в кінці минулого і на початку нинішнього століття.

Я не політик і не державний чиновник, тож не беру на себе сміливості давати оцінку політичної та громадської діяльності Ісмаїла-ефенді.
Я пишу про нього як про людину, що робила все можливе і навіть неможливе, аби народ, сином якого він був, став одним із народів високої культури.


Учора унтер-офіцер Сеїт-Нафе Чаланов нагадав мені, що минуло вже два роки, відколи помер Ісмаїл Гаспринський.
Раджу переглянути газети, що виходили російською мовою і мовами народів Азії та Європи, щоб довідатися, ким був Гаспринський!

Варто прочитати хоча б статтю лікаря Наримана Нариманова «Арена екзамену» чи вірш Садридина Айні, присвячений пам'яті Гаспринського.
Пройдуть роки, багато років, і хто знає, може, як це часто буває, знайдуться люди, які почнуть заперечувати те безцінне, що було зроблено за життя цією людиною.
Що я можу сказати?Тільки попередити: особистість Гаспринського не можна відривати від того державного ладу, за якого він жив і працював.На це треба обов'язково зважати.
Наведу думки, які Ісмаїл Гаспринський ясно висловив ув одній із своїх публікацій російською мовою.

Він писав: “Якщо зважити на те, що обрусіння татар у Росії неможливе, то для досягнення громадянського миру потрібне порозуміння на рівні моралі, соціальної справедливості та освіти, тому дуже важливо визнати за татарською мовою право громадянства.
Існування «Терджимана», що я видаю вже п'ятий рік, доводить, що громадська свідомість для цього вже підготовлена; газета одержала право громадянства.І «Терджиман» за кількістю передплатників прогресує, зараз я маю їх у всіх кінцях Росії...»











– І скільки ж їх у вас? – запитав одного разу, коли зайшла мова про передплатників, Олексій Філіпов, російський учений, що приїхав до нього в гості з Петербургу.

– Уже більше трьохсот, – відповів видавець і почервонів за малий наклад.
– Мені важко не тільки матеріально, умови, за яких виходить газета, теж складні.
Російське мусульманство багато чим відрізняється від своїх східних і західних одновірців.
Російське мусульманство не відчуває інтересів Російської імперії, воно далеке від російських суспільних прагнень, ідей.
Незнання російської мови ізолює його від російської думки та літератури.
Російське мусульманство живе у сфері своїх старих понять і забобонів, відірване від решти людства і не має іншої турботи, крім клопотів навколо хліба насущного.
Коли мусульмани інших країн живуть відносно повнокровним культурним життям, побут нашого народу залишився на рівні часів Чобан-Гірея.
Що ж залишається робити?
Я працюю як можу.

Я прагну зробити газету простішою і цікавішою, ускладнювати її буду поступово й непомітно, щоб привчити до неї читачів і, головне, їх не злякати.
Спочатку я давав у газеті найелементарнішу інформацію про ту чи іншу подію.
Так тривало три роки, на четвертий я трохи розширив зміст газети, на шпальтах з’явилися елементи критики.
Але для цього мені довелося насамперед пояснити своїм передплатникам, що таке критика, щоб вони не змішували критику з глузуванням чи лихослів'ям.
Ці роз'яснення тривали довго, продовжуються і тепер.
І зараз ще багато моїх читачів найчастіше вважають, що в мене свербить язик і я хочу з когось покпити, тож доводиться їм доводити, що такого бажання в мене не було і немає.
Наскільки вони мені вірять, не знаю.
Принаймні, роблять вигляд, що вірять.

– Так, – погодився Філіпов,
- Вам дійсно складно випускати газету з такими читачами вам дійсно важко.

– Але це не все, – сказав Гаспринський.

– Ви ще не знаєте, якого клопоту мені коштувало переконати своїх одновірців у тому, що в мене не було ніякої задньої думки, коли в газеті я закликав до європейської освіти.
% Знаєте що вони зробили?
Мене звинуватили в зраді мого народу, в зраді ісламу.
Тоді я категорично заявив, що я – громадянин імперії, але в той же час залишаюся мусульманином і татарином, бо інтереси російських мусульман на даному етапі історичного розвитку пов'язані з розвитком імперії.



Погодьтеся, що моя газета корисна вже тим, що може служити для повідомлення і роз'яснення татарським читачам новин та урядових розпоряджень.

– Скажіть, пане Гаспринський, ви справді татарин? – запитав Філіпов.

– Чистокровний.
І звуть мене Ісмаїлом, – відповів видавець. – Мій батько був на російській службі, і освіту я здобув у Москві.
Закінчив військове училище.
Працював у видавництві Каткова.
Потім багато подорожував, уважно придивлявся до життя мусульман у різних країнах.
І вирішив...

– Стати публіцистом у російських мусульман? – підхопив пан Філіпов.

– Так... якщо хочете!
Але ця ноша нелегка.




– Чого ви хочете досягти для свого народу?


– Я піклуюся не тільки за свій народ, а й за всіх мусульман, що живуть в основному погано й бідно.
Мусульманські народи вкрай культурно відсталі.
І головною причиною їхньої відсталості є їхня неосвіченість.
Тому я хочу домогтися освіченості, підвищення культурного рівня цих народів.Ці ідеї повинні доходити зрозумілою для них мовою.
Звісно, що мої прагнення турбують декого в Петербурзі.
Ільмінський постійно шле доноси Побєдоносцеву і галасує: «Навіщо мусульманам європейська культура?..
Їхній обов'язок – підкорятися могутній силі імперії!»

– А скажіть, чи під силу одній людині вся ця затія?
Адже здійснення ваших завдань вимагає великої дипломатії.
Чи не вийде так, що кожне мусульманське плем'я в Росії стане самостійно читати й писати своїм рідним діалектом, а ваша доступна, як ви гадаєте, мова забудеться?

– Якщо таке трапиться, то я буду цьому дуже радий.
А поки що маємо 1889 рік і «Терджиман», єдину мусульманську газету Росії.
