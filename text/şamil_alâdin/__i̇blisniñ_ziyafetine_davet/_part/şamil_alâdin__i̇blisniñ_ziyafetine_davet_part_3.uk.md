% Усеїн Шаміль встав.
Хотів було піти на розшуки Аджірє, та відчинилися двері і з плетеним кошиком зайшла дружина.

– А я злякався, що тебе вкрали, – пожартував Усеїн-оджа.
 % – Куди ж ти зникла?

– Я ходила на базар, – засміялася Аджире-ханум. 
– Виявляється, це зовсім близько.
За крамницею, де продають хадаїф.

Вона діставала з кошика і кидала на хону гарячу булгачу, халву, хадаїф, поставила глечика з вузькою шийкою і поклала овечого катика.
По очах чоловіка було видно, що він у захваті.
Знала, як він любить кисляк з овечого молока, тому й вирушила на базар ще на світанку.
Усеїн-оджа прожогом кинувся в двір умиватися, а коли повернувся, його вже чекав розкладений на тарілки сніданок.
% Дружина та чоловік сіли одне навпроти одного і добре поснідали.

% Опівдні, коли стало припікати, вчитель вийшов із заїжджого двору і рушив до завулку Чатал-Дут.
% Пройшовши трохи, тримаючись правого боку, і врешті опинився на велилюдному Базарі.
% Тихо-тихо він просувався вперед.
Щоб уникнути штовханини, звернув у бічну вулицю, де була найбільша в місті кав'ярня «Європа», і пішов далі.
В завулку Сирли-Чешме він побачив двох знайомих людей - Усеїн Балич і Дарбі Алі, вони сиділи на кам'яних сходинках книгарні і про щось захоплено розмовляли.
Балич колись працював у Ялті вчителем, кілька років тому управління поліції вислало його в Бахчисарай – за участь у русі проти царя, який очолював Асан Нурі.
Усеїн-оджа чув, що він живе тут і заробляє на життя книжковою торгівлею, ледь зводячи кінці з кінцями.
% Вчитель здалека привітався з ними, вклонивши голову та поклавши праву руку на груди, і, не затримуючись, послідував далі.
% Мине час, і ця людина, Усеїн Балич, стане народним комісаром з освіти та членом уряду.

Тут снували, мелодійно подзенькуючи дзвіночками, легкі фаетони, іноді різко гальмували, щоб благополучно розминутися; осаджуючи коней, пересварювалися між собою їздові, підперезані червоними поясами, у круглих каракулевих шапках із золотавими галунами, намагаючись перекричати один одного, надривали горло продавці булгачів і киїків, старі цигани ховаються від спеки під широкими карнизами будинків, співають стародавні татарські пісні, награючи на скрипках, вибивають басові ритми з давулів.
О, ці дивні музики з Салачика!
Як же, виявляється, скучив Усеїн-оджа за цими кривими завулкам і приємними напівзабутим мелодіями, що тішать серце!..
% Іноді він зупинявся і споглядав людську метушню, але оскільки не мав багато часу, продовжував іти.
% Перед лавкою торговця Ялпачика, пройшов рогом Шабалта маалє, залишивши позаду Хансарай та діставшись кінця Поштового провулка, відчув аромат янтику з чорним перцем.
І хоча наш ефенді вже поснідав у кав'ярні «Вес-Баба» і в місто вирушив ситим, цей смачний запах не дав йому пройти повз пекарню.
Сухорлявий молодик з тонкими вусиками спритно виймав із печі широкою дерев'яною лопатою янтики і складав у ряд на полицю.
А на прилавку на бляшаних листах були рівненько розкладені золотаві бублики, куманчик-мая.

% Кучерявенький хлопчик, що стояв за прилавком, підняв дитячі очі на покупця:

% – Прошу, ефенді! - сказал он учителю.
- У нас є албанські маяли.
% Янтики.
% Знайти їх можна тільки тут!

Учитель посміхнувся, засунув руку в кишеню і запитав:

– В яку ціну пенірлі?

– Чотири копійки, – охоче відповів хлопчик.

– А янтик?

– Три копійки.

Учитель довго рився в кишені.
Та ніяк не міг відшукати дрібну монету.
% Через один пиріг не хотілося розмінювати велику купюру.

% – А калач є? – спитав вчитель.
Піти, нічого не купивши, було якось ніяково.

% – Є! - відповів хлопчина.
Штука – чотири полушки.

У нього знайшлося дві копійки, і він виклав їх перед хлопчиком, узяв загорнутий у папір гарячий калач, засунув його в кишеню та вийшовши із пекарні і ледь стримався, щоб не вийняти пахучий, присипаний маком калач і не відкусити, але йому здавалося, що всі зустрічні почнуть на нього дивитися, скажуть: дорослий, а їсть на ходу, як дитина...

% Мине п'ятнадцять років, і курчавий хлопчина, син Абдулли акая, який продавав калачі за 2 копійки, стане видатним державним діячем в Криму на ім'я Білял Чагар.
% Вчитель зараз про це, звісно, і не здогадується.
% Та й ніхто не знає.
% Але й сам хлопчик уявлення не має про те, хто такий цей молодий ефенді, якому він щойно продав за чотири півки калач, і ким він буде в майбутньому.
% Натренованим поглядом продавця хлопчак помітив потерті лікті його піджака, скривлені задники стоптаних черевиків, які свідчили про те, що в ефенді легкий гаманець, однак про себе відзначив, що обличчя в нього виразне й приємне, а погляд відкритий.

Обережно ступаючи по мокрих, блискучих каменях біля водограю, що струмував з-під землі, Усеїн-оджа звернув у бічну вулицю і вирушив до Орта медресе.
Доки Усеїн-оджа повільно йшов вулицею Османа-аги, наближався полудень.
% Ніщо не лишало своєї тіні на землі.
Старі чоловіки вже пішли до Хан-Джамі на полуденну молитву.
На вулицях у цю годину ставало малолюдно. Покупців у магазинах було небагато.
Чиновники, службовці різноманітних контор, знехтувавши молитву, заповнили кав'ярні начебто для обідньої перерви.
Цю обідню перерву стали влаштовувати тут зовсім недавно, наслідуючи європейські звичаї, але так було лише на центральних вулицях міста, а мідники, лудильники, ювеліри, ковалі, хадаїфники, кравці та інші майстри, що їхні крамниці були розташовані на околицях кварталів, навіть на хвилю не переривали своєї роботи.
% Вони продовжували працювати.

Поважні ханум та ефенді!
Якщо ці сторінки, що я назвав «Спогадами», якимось чином потраплять до ваших рук і ви вже почали їх читати, то прошу трохи вповільнити просування за подіями і послухати, що я, Асан Кара, розповім вам трохи про саме місто.

У Бахчисараї, населеному шістнадцятьма тисячами людей, у тридцяти двох маале є тридцять дві мечеті, тридцять два високих мінарети, тридцять два імами та муедзіни, у  цьому місті, як і в інших великих містах, є свої соціальні групи, представники білої кості – беї, мурзи, челебі, шейхи, кади, хатипи, імами – словом, свої багатії, своя буржуазія, своє духівництво; і люди чорної кості: кустарі, майстри і, нарешті, робітники чинбарень, розташованих на берегах річки Чурюк-Су, є й своя інтелігенція, що виявляє невдоволення існуючим ладом.
У будинках, де живуть багаті й заможні люди, часто справляють багатоденні весілля, відбуваються вечірки, церемонії гоління нареченого в день зустрічі з нареченою. 
У їхніх дворах тоді безперервно виграють музики, а хто проходить повз них, зупиняється й слухає задушевні й веселі мелодії, з вигуками та свистом танцює молодь, для гостей печуть і варять різні смаколики: пиляві з кишмишем, смаженю, кебаб-шашлик, долму і сарму із солодкого перцю й капусти, фаршировані м'ясом, супи з квасолею, горохом, картоплею, пачу й кофте з м'ясом і рисом, приправлені оцтом, кобете, бурми, кийики, бокчачики, хурабіє. Усього й не не перелічиш, та, на жаль, є й такі родини, в яких не знають на смак жодної з цих страв, бо мають надто вже худого гаманця і змушені вони задовольнятися лише затирухою, макаронами без олії і катика, відвареною квасолею чи юшкою...
а часом і їжею з важким запахом жиру, витопленого зі шматків сала з гнилих і запилених шкір у чинбарнях.
Чимало родин вважають це за щастя.
У місті можна зустріти людей, становище яких ще гірше.
Іноді побачиш, як хтось у надії на милосердя, розстеливши на землі хусточку, чекає виходу з мечеті людей після молитви, щоб звернутися до них із проханням: 
«У нашому маале занедужав Абдульмеджит-акай.
Подайте, скільки можете».

У місті є російська гімназія.
У ній, хоч і не часто, навчаються й татарські діти.
Кожне маале має чотирикласну татарську школу з одним учителем.
Заняття в класах проходять в одному приміщенні – по черзі.
Учителі земських шкіл користуються великою повагою серед населення.
Більшість із них я люблю й поважаю, тому хочу, щоб і ви знали імена деяких наших учителів.
Це Ахмед Нуредин, Яг’я Байбуртли-Ахмед Нагаєв, Ібраїм Меїнов, Абдураман Усні, Сулейман Бадракли, Якуб Шакір-Алі, Осман Заатов...
% Ці молоді вчителі долучають татарських дітей до науки і навчають розуму.

Є в місті й свої улюбленці – прості, неписьменні, але веселі, дотепні, цікавляться всім на світі.
Принаймні, про двох із них просто не можна промовчати.
Один – це продавець газет Садик.
Худорлявий, рухливий, дуже ввічливий, лице трохи попсоване віспою.
Коли б ви не побачили Садика, його сумка завжди запакована свіжими газетами «Терджиман», він бігає з однієї вулиці на другу, засапавшись, весь у милі...
% Він нікому нічого не винен.
% І йому ніхто нічого не винен.
% Сенс його життя в роботі.
% Він вважає за свій неодмінний обов'язок — доставити своєчасно кожному передплатнику сьогоднішній номер газети.
На ногах у нього подерті сандалі, а в його шлунку завжди порожньо.
Але він ні на кого не тримає зла.
% Ні на кого не ображається.
Живе собі та й годі.

Друга відома особа – це Леман.
Під час кушлику, ближче до полудня, коли на базарі вже збирається більше людей, чи надвечір, коли на прохолодні вулиці виходять на променад гультяї, на дорозі раптом з'являється однокінна гарба.
Без бортів.
Замість них із обох боків прикріплені фанерні щитки, обклеєні строкатими афішами, що сповіщають про нові атракціони, які сьогодні-завтра будуть показані міщанам приїжджим театром чи цирком.
Віз повільно рухається вздовж вулиці, гримотить на бруківці.
Поруч із конем статечно крокує високий пузань Леман.
Узимку і влітку на ньому короткі, трохи нижче колін, штани, сорочка завжди навипуск.
На голові висока стара каракулева шапка.
Він іде і голосно й монотонно повторює зміст афіші: 
«Сьогодні увечері в залі міської управи...» але хтось його зачіпає, щоб пожартувати чи щось запитати.
Леман зупиняється.
Гарба теж зупиняється, тому що кінь давно вивчив звички свого хазяїна.
Після того, як розмова з перехожим закінчена, Леман іде далі, рушає й кінь, цокає копитами поруч із хазяїном, не відстає і не обганяє ні на крок.
Леман знову продовжує бубоніти, починає з того самого місця, на якому його перервали:
 «...відбудуться збори благодійного товариства, присвячені відкриттю школи для дівчаток!» 
І тоді хто-небудь із перехожих знову перериває його запитанням, і Леман знову зупиняється, пояснює і йде далі.
«...На збори запрошуються наші шановні городяни Ага, Арслан-ага і літні чоловіки Ханджаминського маале!» – продовжує він.
% Наприкінці кожної речення вимовляє "каже" і зупиняється.
Леман закінчує одне оголошення, якийсь час іде мовчки, наче збирається з духом, а потім починає наступні новини: 
«Завтра на базарі, де торгують пшеницею, пельван Зейтулла Абдулгази-огли з Каралезу буде розривати руками залізного ланцюга, а потім ляже і через нього проїдуть сім підвід, завантажених пшеницею!»
Леман дуже повільний, настільки, що здається, ніби спить на ходу, у місті його всі так і називають – Дельлял Леман.

А зараз, поважні ханум та ефенді!
Після знайомства з деякими особливостями нашого міста з вашого дозволу продовжимо нашу розповідь.

...Отже, вчитель Усеїн неквапливо йшов у напрямку Орта медресе.
Йому треба було подолати пішки значну відстань.
% І, схоже, трохи вже втомився.
Він дожовував останній шматочок калача. Раптом біля нього різко зупинився двокінний екіпаж із дзвіночками.

– Прошу, пане! – звернувся до нього білозубий візник. 
– Спека сьогодні, важко йти пішки, а вам же, певно, ще йти і йти.
Сідайте!
Дорого не візьму.
За все про все – сорок копійок!

Учитель стрибнув на підніжку і сів у фаетон.
Він проїхав значну відстань, коли згадав слова візника, що з нього дорого не візьме.
% Зрозумівши їх значення, глянув на свої черевики.
% Посміхнувся.
Тіні від великих білих скель вже лягли на шосе, вчитель зліз із фаетона біля воріт, візник круто розвернувся і рвонув назад.
А Усеїн-оджа постукав у маленьку хвіртку.
Зачекав.
Але ніхто не відгукувався.
За стіною в саду хтось рубав дрова.
Іноді долітали чоловічий і жіночий голоси.
Вчитель постукав знову.
Цюкання сокири припинилося.
Через кілька хвилин хвіртка прочинилася.
З неї висунулось обличчя літньої людини.

– Вам кого?

– Я хочу бачити Ісмаїла-ефенді.

Зачинилася хвіртка.
Зашаркали й замовкли кроки, Усеїна-оджу раптом охопило хвилювання, і він почав сновигати по доріжці коло воріт.
На білому піску залишалися його сліди.
Поставивши на валуна спочатку одну ногу, потім другу, він обтріпав пилюку з штанів, вийняв із кишені хустинку й витер піт з обличчя та шиї.
Саме в цю мить хвіртка знову відчинилася.
% Цього разу вийшов смаглявий молодик у білому костюмі.
Його довге хвилясте волосся звисало з-під червоної фески і закривало шию.

– Хто ви? – запитав він і привітно всміхнувся.

– Я – Усеїн Шаміль...
 Токтаргази-огли, – відповів гість. 
– Учитель із села Айвасиль.
У мене справа до Ісмаїла-ефенді.

Представники інтелігенції – вчителі, літератори, художники, архітектори – зверталися до Гаспринського Ісмаїл-оджа, Ісмаїл-ефенді чи просто – Гаспринський; представники ж вищого суспільства називали його Ісмаїл-бей, Ісмаїл-мурза, пан Гаспринський.
Гаспринський належав до старовинного аристократичного роду.

– Прошу, заходьте! – запросив чоловік у червоній фесці й широко прочинив хвіртку.
Коли гість переступив порога, молодик кивнув йому на стілець і сказав:
– Будь ласка, хвилину зачекайте.

% Чоловік у червоному фесі широкими кам'яними сходами піднявся на другий поверх.
Гість сів. Вийняв із кишені табакерку з горіхового дерева, скрутив цигарку, запалив і озирнувся.
На першому поверсі лівого крила будинку з величезними, відкритими навстіж вікнами працював агрегат і крутився маховик.
Було видно молодого набірника, що стояв біля вікна і підшукував потрібні шрифти в глибоких друкарських шухлядах.
% У відкритому вікні все можна було побачити.
Друкарню і канцелярію розділяв довгий вузький коридор, відгороджений залізними ґратами.

% «Невже, – подумав учитель, – щоб видавати одну газету, потрібна така складна машинерія?»
% Він потрапив сюди вдруге, коли був тут уперше, то друкарні не помітив, того разу він і молодика в червоній фесці не бачив, який до речі, он він уже спускається сходами.

– Нашир чекає на вас у своєму кабінеті, – сказав молодик.
% - Прошу!

Коли Усеїн-оджа йшов за молодиком, то подумав, що той не звичайний редакційний працівник, а, певно, син редактора і видавця газети.

Кабінет Ісмаїла Гаспринського слугував одночасно і місцем роботи хазяїна, і його спальнею.
Не тому, що в нього не було зайвих кімнат, просто такий був характер його роботи.
Він прокидався о шостій ранку, випивав чашку кави без молока і відразу брався до справи.
Разом із сніданком надходила й пошта.
Він сам розпечатував листи, переглядав різномовні газети, що надходили з Європи й Азії, важливі події обводив червоним і синім олівцями і передавав працівникам редакціі.
Усе це Ісмаїл Гаспринський робив не за своїм письмовим столом, а вмостившись на кар’єле.
Біля нього завжди попільниця, бо коли він пише, то багато палить.
% Така вже його звичка.

Коли сонце піднімалося над скелями і його проміння починало пряжити вікна, господар обходив приміщення друкарні й редакції, розмовляв зі складальниками, редакційними працівниками, давав розпорядження, поради і знову повертався до свого кабінету.
% І знову сідав на кар'єл.

Якщо в коридорі не чув шуму друкарських машин, то насторожувався, заходив у друкарню, з'ясовував, що трапилось.

«Мабуть, це його старший син», – думав учитель, піднімаючись по сходах.
% Він багато чув про Ісмаїла-ефенді та його родину, багато знав про його діяльність.
% Старший син видавця, Рефат, – його перший помічник.
А молодші сини, Мансур та Айдер, навчаються в гімназії.
У Гаспринського ще троє дочок – Хатідже, Шефіка та Ніяр.

Хазяїн здебільшого приймав відвідувачів у вітальні.
% Та цього разу він так не зробив.
% Попросив завести Усеїна Шаміля до нього в кабінет, бо саме приймав ученого з Петербургу і залишити його самого було б негостинно.

Усеїн-оджа йшов і занепокоєно думав, як складеться його розмова з видавцем, Рефат відчинив важкі дубові двері.

– Прошу, Усеїне-ефенді!

% Усеїн-оджа зайшов до кімнати.
Рефат зачинив за ним двері.
% Гість побачив себе в просторій кімнаті, в присутності видавця з рідким і сивим волоссям, довгими, густими вусами, і розхвилювався.
% Видавець був вдягнений у довгий чекмен з тісним коміром.
% На його голові був червоний фес з кутасиком.
% У руках російськомовна газета "Вісник".
Поруч із ним – плечистий, масивний чоловік у європейському костюмі, ровесник Усеїна.
Певно, він гостює у видавця, бо, схоже, Гаспринський із ним добре знайомий.

– Селям алейкум, Ісмаїле-муалім, – шанобливо привітався Усеїн-оджа і відчув, як червоніє, і від цього розгубився ще більше.

Видавець глянув на гостя.
Йому здалося, що він вже десь його бачив.

– Алейкум селям! – відповів Гаспринський, снамагаючись згадати, де вони могли бачитися.
Він дивився на гостя з неприхованою цікавістю.
Нарешті згадав.
Міцно потис простягнуту руку.
% - Ласкаво просимо!
% – Прошу!...
% Проходьте!
Сідайте! – жестом показав на віденське крісло.

Усеїн-оджа сів у крісло, вийняв із кишені носовичка, витер обличчя і мовчав, бо не знав, із чого почати розмову.
Як не готував себе Усеїн-оджа до цієї хвилини, він був такий схвильований зустріччю з відомою людиною, що забув усі слова, які збирався сказати.
А Гаспринський уважно дивився на нього й чекав.

% – Я вчитель міністерської школи в селі Айвасиль.
Мене звати Усеїн Шаміль Токтаргази, – здушеним від хвилювання голосом мовив відвідувач. 
– Якщо пам’ятаєте, чотири роки тому я у вас був.

– Так!
% Так! Пригадую, – сказав видавець і посміхнувся.
 – Прошу, Усеїне-ефенді, познайомтеся з моїм дорогим гостем!
% – Кивнув він на чоловіка, що сидів поруч.

Усеїн Шаміль встав, підійшов до гостя, і, потискуючи його руку, тричі сильно струснув її, як це заведено у горян з-під Ай-Петрі.
Гість назвав себе Ескендером, а згодом засміявся й уточнив: – Олександр Миколайович Самойлович.
І теж потряс руку Токтаргази, мабуть, добре знав місцеві звичаї.

% Обидва гості обмінялись традиційним набором люб’язних запитань татарською мовою про здоров'я один одного і знову сіли на свої місця.
На якусь мить у кімнаті запанувала тиша.
% У цю мить ніхто й слова не сказав.
% Ніхто гадки не мав, як почати розмову.
% Тохтаргази сам подумав, що він, здається, з'явився невчасно.
% Ісмаїл Гаспринський глянув на Усеїна-оджу і ніби між іншим сказав, що за хвилину до його приходу вони обговорювали з Олександром Миколайовичем проблему навчання дітей у школі за новим методом, розробленим самим Гаспринським. 
Після появи Тохтаргазі вони припинили розмову, оскільки Усеїн-оджа увійшов до кімнати, а видавець сказав своєму синові Рефату запросити його не до вітальні, а до свого робочого кабінету.
% Зараз вже нічого не змінити.

– Як у вас там, в Айвасилі? – поцікавився Ісмаїл-бей. 
– Населення допомагає школі?

Це село було йому добре знайоме.
Колись він сам там учителював.
% У мешканців Айвасиля є своєрідні звичаї.
% У перші кілька днів людині, яка щойно потрапила сюди, зазвичай здається, що люди тут легко заробляють гроші і живуть багато.
% Вранці чоловіки з тарпі за спиною йдуть у чаїр, на свої земельні ділянки в горах, і повертаються увечері. 
% А фрукти, які вони приносили, жінки збирали до кошиків і брали їх на голови, несли на ялтинський базар і продавали. 
% Полуниця, черешня, вишня, абрикоси, яблука, огірки, помідори та солодка цибуля завбільшки з чайне блюдце.
Виростити це на убогих клаптиках землі в горах, на кам'янистому ґрунті, нелегко.
Життя горян на Південному березі не таке безхмарне, як може здатися незнайомій людині.
% Але місцеві люди чесні, добрі й сильні.
Живеться їм важко, але про школу вони піклуються, вчителів не кривдять.

– Народ, звичайно, школі допомагає, – відповів Усеїн-оджа. – Але ж і він сам потребує допомоги, люди живуть бідно...
Я залишив Айвасиль.

% – Залишили Айвасиль... кажете?
Чому?

– Працювати стало важко.
Село недалеко від Ялти,
а там надто багато чиновників, поліцейських.
У них великі вуха й довгі руки...

– Чим же тепер будете займатись?

– Тим же, чим і займався. Вчителюватиму.
- Чим ще я можу займатися?

– А поезія?
Хіба заняття поезією – не робота? – несподівано запитав Гаспринський. 
– Я читав ваші вірші у «Ветан хадими», 
деякі з них навіть дуже непогані.

– Які саме, муаліме?

Ісмаїл-ефенді нахилив голову, замислився
% Потім почав читати напам'ять вірш Усеїна-оджі:

Нині гроші правлять нами,
Не підмажеш – згинеш в ямі
Той відомий і хороший,
У кого в панчосі гроші.

% Не знаю, як це сталося, але здається язик муаліма за щось зачепився, він зупинився.
% Муалім збився, мабуть, забув наступний рядок і тихо ворушив губами. 
Нарешті згадавши кінець, він продовжив.

Хлюпнеш вранці воду з жмень
Й трусиш гроші із кишень.
Перед сном думки, як воші:
Де добути кляті гроші?

% Ці рядки сподобались Ісмаїл-бею.
% Він довго сміявся.

– Ну й Усеїн-ефенді! 
Ви написали ці вірші, наче знали про мої висловлювання.
Добре.
Далебі, добре! – повторював видавець і витирав долонею сльози, що виступили від сміху.

% – Так!
Дуже добре! – додав Самойлович.
– Краще й не скажеш!

Похвальні слова двох поважних людей додали сміливості молодому автору.

– Я прийшов до вас, шановний муаліме, запропонувати свої нові вірші, – сказав Токтаргази. 
– Якщо ваша ласка, ознайомтесь із ними...

Гаспринський змінив позу, сперся на ручку крісла.
На його обличчі з’явилась якась незрозуміла тривога.
%  «Ох уже це неспокійне і вічно невдоволене молоде плем’я ... що ж, подивимось, що там у тебе...» - мовчки думав Ісмаїл-ефенді.
% І доки він був зайнятий своїми думками, Усеїн-оджа дістав із бічної кишені піджака зошита і простягнув його видавцю. 

– Якщо вони варті того...
% Прошу Вас, надрукуйте їх у «Терджимані».
