## Від автора

Теплохід «Суліко» плавно причалив до пристані.
Пасажири не відразу це помітили.
На палубі нікого не було... усі сиділи в каютах.
Якщо хтось і дивився крізь ілюмінатор на берег, то все одно не бачив міста – ішов сильний дощ, барабанив по палубі, по гранітній набережній, по залізних дахах будинків, заливав тротуари каламутною водою.
На площі, біля пристані, жодного таксі.
Усі розбіглись, заховалися.
Ніхто не зустрічав "Суліко".
"Суліко" такий теплохід, що коли хоче припливає, коли хоче відпливає."
Є свобода.
Лише для однієї прогулянки.
Довелося просити водія блакитного фургону, що стояв біля глухої стіни високого будинку з білого черепашнику, і він погодився довезти мене до «Асторії».
Зайшовши до готелю, задумавшись, з думкою: «Невже доведеться провести всю ніч на ногах або, у кращому разі, продрімати в кріслі готельного вестибюлю...», — я зупинився перед молодою жінкою з зеленим волоссям за коричневою дерев'яною перегородкою.
Більше я не промовив ні слова.

– На другому поверсі, сто шістнадцята кімната...

Я не зрозумів, до кого вона звертається, й озирнувся.
За мною нікого не було.
Жінка, не відриваючи очі від журналу записів, простягнула руку.
Я вклав у неї свого паспорта.

– Два карбованці сімдесят копійок, – сказала вона.
А потім клацнула пальцями й додала:
 %– Як кажуть кримські татари: «"Хто платить гроші, тому й грають на сопілці".

Жінка в голубій перуці голосно позіхнула.
Після того як позіхнула, вона зніяковівши, прикрила долонею рота, гарно посміхнулась.
Лівою рукою незграбно записала моє прізвище й повернула паспорта.
Я став підійматися широкими сходами на другий поверх.

Я був здивований, що в розпал курортного сезону в такому фешенебельному готелі виявилось вільне місце.
Чергова на поверсі провела мене до кімнати.
Тихенько відчинила двері, я зайшов.
На одному ліжку хтось спав.
Друге було вільне.
Я був втомлений.
Швидко роздягнувся й ліг.

Уранці прокинувся від сухого шарудіння.
Мій сусід, уже літній чоловік, одягнений, сидів на ліжку й читав газету.
Його обличчя було мідного кольору.
Волосся сиве.
Вуса короткі і сиві.
А брови чорні.
Це, звичайно, цікаво, що брови в нього чорні, але ще цікавіше – хто він?
Якщо так подивитися, нагадує чоловіка зайнятого торгівлею.
Уранці вставши, обійшов усе місто і вже повернувся.
Газету читав без окулярів, щоправда, тримав її занадто близько до очей.

Я поголився, умився.
Після цього ми познайомились.
Він назвав себе Георгіосом Монолуполосом.
Приїхав із Кокчетава.
До війни жив у цьому місті.
Учора шукав свою домівку, та не міг знайти.
На тому місці, де стояв його дім, зараз триповерховий універмаг.
Зі старих приятелів нікого не знайшлося.

– А ви тут у справах, чи як?.. – запитав у мене Георгіос Монолуполос.
 – Збираєтесь відпочивати?

– Так!
Я приїхав відпочити, – відповів я і коли так відповів зітїнув.
Чому зітхнув?
Пошкодував, що швидко минув час?
І сам не знаю.
– Вже пора повертатись додому.

– Вибачте, – сказав Георгіос, кинув на ліжко газету й уважно подивився на мене.
 – Ви дуже схожі на одного мого знайомого.
На дуже близького.
– Ви на Фенер-Буруні жили?

Ми розговорились, Георгіос потроху починав більше говорити.
%Я слухав і відповідав на його запитання, хоча були й такі, на які я не відповідав... бо не хотів.
Він відрекомендувався фінансовим працівником.
Уже сорок років служить у бюджетному відділенні банку.
Зараз на пенсії.
Його дружина померла в минулому році.
Дочка заміжня.
Лікар.
Зараз Георгіос самотній.
І, здається, через це на когось ображений.
Він помовчав, чекаючи відповіді на своє чергове запитання про смисл буття і людської суєти.
Не одержав його і продовжив.

– Коли люди молоді, вони не можуть жити без батька й матері.
А коли стають дорослими, забувають про них, – мовив Монолуполос сумним голосом. – Тому я пішов.
По-доброму пішов.
Ось так, взяв і пішов! Сказав: до побачення!
Тепер нехай що хочуть, те й роблять без мене.

Коли Георгіос жив у Кокчетаві, то саджав у своєму дворі баклажани й помідори.
А потім втомився.
Відмовився від всього.
Тут він сподівається знайти тихий куточок, щоб у спокої провести залишок життя.

– Ні.
 я не жив на Фенер-Буруні. — сказав я сусіду. 
— І вас бачу вперше.

Георгіос кинув на мене смутний погляд, хотів ще щось сказати, але передумав.
Я одягнувся.
Попросив у нього вибачення, що змушений був його залишити.

– Які у вас справи? – запитав Георгіос.
 — Хочете купити квитка на потяг? 

– Ні!
З архіва... документ.

– З архіву?
А!.. – обличчя Георгіоса зробилося зосередженим, він підняв угору вказівного пальця.
– До війни тут, в архіві, працював один старий караїм.
 — Ми були сусідами.
Я злегка кивнув двічі.
І це, звичайно, жодним чином не могло означати мого підтвердження чи заперечення. Я просто висловив цим свою увагу до його слів.
Георгіос цього не зрозумів.
Насторожився, почервонів, заворушив очима.
Я вийшов із кімнати.
У коридорі я на секунду затримався біля дзеркала, задивившись на свій зовнішній вигляд, зупинився.
Власне обличчя, що встигло засмагнути, здалося мені хворобливим і чужим, від того, що минулої ночі я спав дуже мало і неспокійно.

На колишній Італійській вулиці гуляли безтурботні люди – засмаглі жінки й чоловіки в шортах.
Хто з них чоловік і хто жінка, з першого погляду визначити було важко.
Погода прохолодна, дощ припинився.
Все висохло.
Я перетнув вулицю й енергійно закрокував вузеньким завулком, що веде до Генуезької фортеці. Незабаром мій погляд відшукав вивіску архівного управління.
Саме воно й було мені треба.
Черговий порадив пройти в кінець коридору і повернути ліворуч.
Я йшов і читав вивіски на дверях, переді мною зʼявилася похила жінка з рудим волоссям.
Вона попередила, що в кінці коридору мені треба піднятися сходами на другий поверх.
Я зробив так як сказала жінка.
Біля зовні світлих, в середині вкритих залізними ґратами дверей з великим замком мене зупинив сержант міліції.

– Ви до кого? – запитав він.

До кого?
На жаль, я й сам цього не знав.
Знав лишень, що мені потрібно.
Сержант – молодий хлопець.
Схоже, недавно повернувся з армії.
У його інтонації й жестах усе ще відчувається військовий вишкіл.
Він відрізнявся від працівників цього місця.
На столі, за яким він сидить, два телефони: один – внутрішній, другий – для зв'язку із зовнішнім світом.
Ледь задзеленчить дзвінок, він хапає трубку і чітко відповідає.
А хто зайде, підхоплюється, робить назустріч два кроки: "Ви хто?
З яким питанням?" запитує.

З якого питання?
Я був змушений пояснити це сержанту міліції.
Інакше ...
Ні!
Я розповів йому все як було.
– Річ у тім, – сказав я йому.
%Мені потрібен важливий документ.
Такий документ, у якому...

Із дверей вийшов чоловік у синьому халаті без рукавів.
Я дав документи.
Вивчивши мої документи, сержант прочинив двері.
Комусь щось сказав, з-за дверей вийшов бородатий чоловік.
Поверх білої сорочки був одягнений синій халат без рукавів.
– Ходімо! – сказав мені бородач.
Сам молодий, високий, трохи неохайний.
У руках мої папери.
Він великими кроками рушив по коридору, я за ним ледве встигав.
"Якщо директор у себе, він усе вирішить.
А якщо ні..." — щось, певно, турбувало бороданя.
Він на ходу почухав кудлату голову й замислено мовив: – "А якщо його немає в себе, то нічим не..."

Він не договорив, взявшись величезною рукою за зелену ручку, вкриту жовтою міддю він сильно на неї натиснув.
Двері відчинилися.
Бородань розгублено завмер на порозі.
Директор був занурений у читання якихось паперів.
Ми тихенько ввійшли.
%Директор не помітив,як ми зайшли.
Ми стали біля його столу й чекали.

– Павле Тарасовичу!
Людина приїхала здалеку, – кивнув на мене.
 – У нього до вас справа.

Мовчав, чекав.
Але директор не відривав очей від паперів.

– Здалеку? – через деякий час він запитав.
Стоячи на ногах, ми вже втомилися.
%– Ну, то нехай зайде... раз приїхав здаля!

– А він уже тут.

Чи почув директор його слова?
А як почув,то чи зрозумів?
Бородань не надав цьому значення, поклав мого паспорта на стіл і, даючи зрозуміти, що виконав свій обов’язок, ледь вклонився і вийшов із кабінету.
Стукіт дверей змусив Павла Тарасовича підвести голову.
Побачивши перед собою людину, незнайому людину, він був здивований.
На його обличчі засмикалися, заворушилися жовна, наче невміло зліплені скульптором.
Синювата шкіра з синюватим висипом, який зазвичай залишає порох, слід опіку під правим вухом... Напевно, цей чоловік колись служив у танкових військах.
Може, танк горів і він дивом врятувався.
Так!
Таких випадків на війні вистачало.

Ми потиснули руки.
Павло Тарасович запитав, де я працюю.
Я задовольнив його цікавість.

– Я розшукую матеріали про одну з подій у селі Харджибіє, — сказав я директору. 
— Це трапилося багато років тому.

З виразу його обличчя було схоже, що він мене не зрозумів.
Здається, він уже збирався запитати: «А що таке Харджибіє?» 
Через це, випередивши його, я сказав: – Харджибіє – це назва села.

– Ага!
Он як!
У такому разі ви потрапили не за адресою.
Ми – місто.
А села в обласному архіві... Директор підняв голову, подивився з вікна на вулицю... подивився на білий човен, що наближався до пристані, весь час замріявшись сидів, нарешті похитав головою.
 — Нема такого села.

Павло Тарасович не був схожим на дурних, сухих людей.
Я відчув це як зайшов до кабінету.
Через це, сперечатися з ним я не хотів.
Я чекав його подальших дій.
Директор, утративши терпіння, взяв зі столу якусь залізяку і два рази стукнув по трубі центрального опалення.
Незабаром на порозі з'явилася жінка в короткому червоному платті.
Павло Тарасович попросив покликати завідувача відділом Шабшала.
Жінка зачинивши двері, зникла у коридорі.
До його приходу Шабшала хазяїн кабінету не намагався розважити мене розмовою.
Я ж, у свою чергу, утримався від зайвих запитань, що не мали стосунку до справи.
Так ми вдвох мовчали, чекали.
Нарешті з'явився високий чоловік із волоссям попелястого кольору.

%– Ось і сам Ілля Ісакович, – сказав директор, представивши мені завідувача.
 – кандидат історичних наук.
Маг архіву.
Його батько ...
Ісак Гарипович, теж довго працював у нас.
Пробачте, яка назва того села, про яке ви щойно говорили?

– Харджибіє, – повторив я.

Керівник архівного управління при цьому кинув запитальний погляд на старшого наукового працівника.

– Я сказав.
Такого села немає.
Людина не вірить.
Самі, Ілля Ісаакович, поясніть!

І Павло Тарасович у кількох словах виклав Шабшалу суть мого прохання.
Той уважно слухав і раптом несподівано для себе сплеснув долонями.

– Було!.. — сказав Ілля Ісаакович.
 — Було таке село! – І обернувся до мене:
% – А що вас цікавить?-спитав він.

– Справа Емірзака-огли.

Коли мова заходить про необхідність будь-якої інформації, досвідчений архівний працівник здебільшого не виявляє зайвого занепокоєння.
Тому що завжди пам'ятає, хоча, можливо, і не в повному обсязі, скільки є в архіві зведень і про що.
Правда, він не знає достеменно жодної справи.
Та й неможливо все знати.
Трапилася подія чотири-п'ять століть тому чи це відбувалося після Другої світової війни – для архівного працівника байдуже.
Йому досить згадати назву справи.
Коли я згадав про події в Харджибіє, в Іллі Ісаковича повільно піднялися брови.
Він задумався.
Давно вже в архіві не наводили довідок про ті події.
Емірзак-огли був місцевим поміщиком.
Чому, цікаво, він тепер комусь знадобився?

– Харджибійська подія... це кримінальна справа, – сказав Шабшал.
 – Убивство вчителя.
У тридцятих роках люди приїжджали до науково-дослідного інституту, шукали якийсь учительський збірник.
Про це розповідав мій батько, Ісаак Гаріпович..
Емірзак-огли... – Шабшал спідлоба глянув на директора.
– Ну?..
Що будемо робити? — запитав у нього.

– Подивіться, – відповів Павло Тарасович.
– Якщо буде інформація, допоможіть!

Ілля Ісакович показав мені свого вказівного пальця, загнувши його гачком.
Що це означало, я не зрозумів.. але про всяк випадок пішов за ним.
Ми зайшли до зали в кінці коридору.
Тут, за столами, з утомленим виглядом сиділи молоді чоловіки й жінки. Уткнувшись у старі книжки й рукописи, готові от-от розсипатися від найменшого дотику, обережно гортали пожовклі від часу сторінки, розбираючи напівстерті слова, щось виписували в зошити.
Ілля Ісакович поклав переді мною «Правила користування архівом».
Я ознайомився з ними.
Потім я заповнив анкети пов'язані зі моєю особистістю.
Подав потрібну інформацію про себе.
Ілля Ісакович, швидко переглянувши мої папери, вручив їх молодшому науковому працівнику.

– Ну, добре, – сказав Шабшал.
– Приходьте через тиждень !

Усередині мене пробрало.
Так звело шлунок і защеміло серце, що я ледь не скрикнув.
Я ледве себе стримав.
– Як же так?.. – глухо мовив я й гірко посміхнувся.
Шабшал здивовано закліпав.

– Як же так? – повторив я, намагаючись угамувати хвилювання.
– Я маю лише два дні!
%Я маю закінчити свою роботу протягом цього періоду.
Якщо не вкладуся,змушений буду виїхати ні з чим.
%відмовитися від того, що мучило мене п'ятнадцять років!
%Ви розумієте,Ілле Ісааковичу?

Шабшал знічено мовчав і потирав рукою підборіддя, я дивився на його поріділе попелясте волосся, з-під якого просвічувала лисина.
%Людина, яка прожила життя.
%Його очі ясні і дивляться з милосердям.
%Якщо б я просив ... дуже добре, малоймовірно, але, думаю, що я швидко б впорався.
%Хоча потрібні мені документи знайти нелегко.
%Адже пройшло так багато часу...Невже таки ніхто не цікавився.
%Нікому жодного разу не згодилися?
%Хіба не дивно?
Я почав просити Іллю Ісаковича:
%Документи, які я шукаю, не мені потрібні, дорогий ви мій!
%-А народу.
– Дуже прошу, будьте великодушні.
%%У нас з вами одна рідна мова.
%Наші пісні однакові.
Документи, які я шукаю, і вам не байдужні.
А коли так, то чи варто змушувати мене чекати весь тиждень?

%Шабшал уважно слухав те, що я казав.
%Послухав, подумав... і ніби трохи розслабився...
%Роздратування на його обличчі зникло.

– Що ж, спробую поговорити з працівниками.
- Якщо погодяться... прийдіть післязавтра.

Післязавтра!..Це вже не через тиждень.
Радіючи, як дитина, я підхопився зі стільця.
подякував Іллі Ісаковичу міцним рукостисканням і пішов до дверей,услід мені пролунав тихий голос, що підрубав будь-яку надію:

%— Я, ясна річ, постараюся, — сказав Ілля Ісаакович.
Але чи є ці матеріали... не впевне...
%Чи знайдуться?

Я швидше вийшов із читальні і вдав, ніби не розчув останніх слів Шабшала.
Залиті сонцем вулиці міста були заповнені строкатою юрбою людей.
Вони одягнені за останнім писком курортної моди.
%Жінки, звичайно, перевершують чоловіків у цьому.

%Приїхавши в гості до Георгіоса, я затіяв з ним розмову про дивовижну строкатість одягу на жінок і про їхню надмірну вільність.
%Він з почуттям переваги посміхнувся.

%— Знаєш, любий мій, негоже відставати від часу,— сказав він повчально.
%- Зупинити час неможливо.
%Від жінки потрібна краса і милосердя.
%Яскравий, помітний одяг і почуття смаку сприяє цьому.
%Жінок люблять за почуття легкості.
Я хочу сказати... у часи нашої молодості жінки вдягалися скромно.
А зараз...Ви подивіться, скільки краси!

Мій сусід слушно говорить.
Він тільки зовні старий. 
%Вміє правильні речі говорити.

Наступного дня ми вдвох вирушили на пляж.
Море було теплим.
Я довго купався.
%Георгіос теж роздягнувся.... сів на гальку під брезентом.
%Не плавав.
Іноді прикладав долоню до брів козирком, відшукував мене поглядом.
Як мені здавалось, захоплювався моєю рухливістю...

Коли я, важко дихаючи, підійшов і сів коло нього на лежаку, він задумливо сказав:– Ми колись запливали майже до Анапи.
Як зараз пам'ятаю Османа Чакуча й Апостола Куньяді.
 так вони були ще азартніші за нас.
Задовго до обіду, залишивши свій одяг на піску під наглядом хлопчаків, вони входили у воду і поверталися на берег уже під вечір.
Апостол був малого зросту.
 а Осман великий, як скеля.
Іноді ми плавали всі разом.
%А тепер?..
Де ці люди?– Георгіос Монолуполос зітхнув, певно, шкодуючи за молодістю, що минула безповоротно.
 – Тепер я постарів...
Лікарі не дозволяють ні засмагати, ні купатися... – І, згадавши знову щось із свого минулого, причепився до мене:
 – А ви звідки родом?

Уже другий день ми живемо з ним в одній кімнаті, харчуємося в одній їдальні.
І весь час Георгіосу здається, що він мене десь бачив.
%Сьогодні згадав місце мого народження ... це весело.
%Завтра я поїду з цього міста.
%Він лишиться.

%Спина покрилася червоними плямами.
%Дрібне каміння встромилося в шкіру.

%- Я? - сказав я Георгіосу.
%- Місце мого народження...

%Тільки було зібрався розповісти йому, як він ліг на гравій і замовк.
%Я чекав, що він щось скаже.

Я одягнувся і пішов у готель.
Рекламні круглі тумби й щити на вулицях були заклеєні концертними афішами Ігоря Ойстраха.
%Корабель із Батумі прибуде завтра увечері.
%Я поїду незалежно від того, закінчу я роботу в архіві чи ні.

Радість і сум хоч і полярні, але звичні супутники людської душі.
А от тривожне чекання пережити важче.
%Чи буде у мене робота в архіві чи ні?
%А якщо буде... то коли?
Ці думки гнітили мене решту дня.
Через них я не міг заснути всю ніч.
Я даремно хвилювався.
Тільки-но зустрівсь із Шабшалом, як відчув, що тривога з серця відразу відлягла.
%Я не помітив ні розпорошених поглядів, ні розсипаних думок Іллі Ісааковича.
%Він сидів за довгим столом біля стіни, повернувшись спиною до середини зали, клеїв папірці і сушив їх під фарфоровими тарілками.
Він подав мені руку, сильно потис і радісно сказав моєю рідною мовою:

– Здається, справи ваші непогані.

– Он як! – вигукнув я, ледь стримуючи радість. – Чи не можна детальніше?..

Та він наче й не почув мого запитання.
А може, й почув, та вирішив не витрачати зайвих слів.
Його погляд пробіг із одного краю заваленого паперами столу до іншого.
Ілля Ісакович піднімав та пересував з місця на місце товсті течки, щось шукав.
Нарешті дістав із крайнього стосу велику зелену теку.

– Ось Харджибійська справа, – сказав він, узяв ганчірку і злегка провів по теці, витираючи пил, розв'язав мотузки. – У її пошуках наші працівники мало не постирали руки й ноги.
Довелося й мені попотіти.
Що ж, знайомтеся!

Ілля Ісакович вийшов до сусідньої кімнати.

Я підсів до столу і з головою занурився у списані арабськими літерами документи.
Поля були поцятковані позначками, номерами наказів, резолюціями, підписами, хрестиками, гачками.
Якщо якийсь чиновник брав теку в руки, то обов'язково залишав на документах свої позначки.

«Ця справа заведена на жителя села Харджибіє Аджи Ербаїна Емірзака-огли за звинуваченням у вбивстві.
Розслідування даної справи покладено головою судової палати на помічника повітового судді Феодосійського повіту Казимира Іларіоновича Маклахова в середу 8-го грудня 1913 р.»

Другий документ був актом судового пристава про вбивство.

Потім була заява жителя села Кок-Коз, племінника вбитого, Умера Малайджи, у Дорменський волосний суд – про перегляд кримінальної справи на Аджи Ербаїна Емірзака-огли.

Підроблене свідоцтво, одержане Емірзаком-огли від ташалчинського лікаря щодо рани, нібито нанесеної йому в голову.

У течці були також судові рішення, винесені різними судами Феодосійського повіту у цій справі.
До судових документів були долучені свідчення та повідомлення більш-менш совісних нижніх чинів жандармерії.
У них йшлося про зловживання судових чинів, допущених до ведення справи.
Однак ці свідчення відверто ігнорувалися.
А Дорменський волосний суд і зовсім відмовився прийняти справу.
На заяві Малайджи чорним чорнилом була накладена резолюція: «Судовому лікарю Феодосійського повіту...» І все.
Більше нічого.

Справа нарешті потрапляє до рук повітового прокурора.
Повітовий прокурор, розглянувши, дає вказівку про ув’язнення Емірзака-огли ... на два місяці.
Після чого Аджи Ербаїн підносить прокурору великий бакшиш і взагалі позбавляється покарання, їде до Феодосії і тиждень валандається по кав'ярнях, потім повертається в Харджибіє і живе собі, як раніше.

Обурені настільки очевидною несправедливістю, вчителі губернії зажадали, щоб Аджи Ербаїн був суворо покараний.
І тепер справа потрапляє до Керченського суду, де нею займається син відомого мурзи К’язим Алієв.
І він, одержавши від Аджи Ербаїна великого хабара, оголошує постанову: «Ув'язнити Емірзака-огли на один рік».

Умер Малайджи, не задовольнившись рішенням суду, домагається аудієнції в князя Юсупова, що має свої наділи в селі Кок-Коз, і просить вплинути на тих, від кого залежить винесення вироку душогубу.

На вимогу князя Юсупова, справа знову повертається в повітовий суд, що виносить рішення про ув’язнення Емірзака-огли в Таганрозьку в'язницю на чотири роки і про щомісячну виплату, належну за законом, двом синам покійного вчителя Усеїна Токтаргази до їхнього повноліття.

Побачивши, що в справу втрутився відомий в імперії князь і все ускладнилося, Аджи Ербаїн Емірзак-огли серйозно стурбований.
Він приїжджає до начальника повітової земської управи, всовує йому в кишеню пачку кредиток; начальнику жандармерії дарує пару рисаків; а референта губернатора, пообіцяв тридцять валахів і просить позбавити від «цієї дурної історії»...

Починається перша світова війна.
Обстановка в імперії розпалюється.
Жерцям Феміди вже не до дрібних справ.
Емірзак-огли так і залишається безкарним.
У будь-якому разі, в архіві немає офіційного документа, що він, Аджи Ербаїн Емірзак-огли, відісланий до в'язниці відбувати покарання.

Я знову й знову уважно перечитував усі папери, списані різними почерками чиновників повітових канцелярій, але жодних додаткових свідчень про Емірзака-огли не знайшов.

Я сидів, обхопивши руками голову, зовсім втративши надію розв’язати цього вузла, коли знову з'явився Ілля Ісакович.

– Ну як?
Щось знайшли?

– На жаль... – зітхнув я. – У будь-якому разі хотілося знайти щось важливіше.
Бачить Аллах, мої надії не справдились.

Архіваріус на це не зреагував – ні тобі співчуття, ні добрих слів для підтримки духу.
Лише відсунув убік справу Аджи Ербаїна-огли і на її місце поклав іншу течку.

Ледь стримуючи хвилювання, я повільно відкрив теку.
І мені в лице вдарив запах старого паперу.
Вицвілі рядки на пожовклих сторінках з обтріпаними краями оживили в моїй свідомості давно забуті події.
Я заглибивсь у читання, відчуваючи, як моє тіло охоплює нервовий трем.
Дрібні, ледь нахилені праворуч літери.
Притиснуті один до одного рядки, відсутність розділових знаків, великих літер, абзаців.
Краї аркушів майже брунатні, а середина ще зберегла білизну.

Я прочитав уже з десяток сторінок, коли, отямившись, подивився на титульну сторінку.

На першій сторінці рукопису великими арабськими літерами було виведено: «Запрошення на бенкет диявола».
А трохи нижче, в дужках: «Спогади Асана-ефенді Кара-огли».

Рукопис акуратно переписаний.
Я пере листав його до кінця.
Жодного виправлення.
Лише чорним олівцем проставлені номери сторінок у правому верхньому куті кожного листа.
Але на деяких, особливо на останніх, порядкові номери стерті.
Тому відразу важко сказати, скільки ж у ньому сторінок.
Треба все самому перерахувати.

– Що це за рукопис? – запитав я Іллю Ісаковича. – – Я навіть не підозрював про його існування...

– Диявол... – задумливо сказав Шабшал, зазираючи в течку через моє плече. – Це розповідь про одну світлу людину, що віддала життя за високі ідеали...
Цей рукопис я нікому не показував.
Якби показав, можливо, він був би кимось використаний і приніс користь.
Так він пролежав багато років у цьому будинку, в цих похмурих кімнатах, забутий Аллахом і людьми.

Я приніс його вам, бо відчув, що саме його ви шукаєте.
Я впевнений, вам потрібно саме це, – посміхнувся він і показав очима на стіл. – У справі Ербаїна Емірзака-огли, що лежить коло вашого лівого ліктя, ви не знайдете якихось цінних свідчень.
Там їх немає.
А «Запрошення на бенкет диявола» – це...

Про те, що історія Аджи Ербаїна пов'язана з трагедією Токтаргази, архіваріусу я не сказав.
Бо щось знати про вчителя Усеїна Шабшал не міг.

– Розповідь про світлу людину?.. – перепитав його. – Як же вона сюди потрапила?

– Цей рукопис подарував нам Тодор Цанов, – відповів Ілля Ісакович. – Це був відомий адвокат.
Болгарин.
Помер одинадцять років тому.
Під час громадянської війни, коли в місті одна влада змінювала іншу, Асан Кара переховувався в його будинку.
А одного разу – це трапилося в січні 1918 року – Асан Кара, приліпив штучну бороду й вуса і пішов у місто.
Під час перестрілки між п'яним татарином-ескадронцем і білогвардійським офіцером Асан Кара був смертельно поранений.

Цей рукопис, як ви вже здогадалися, належав йому.
Він так і залишився в будинку адвоката...
У ньому багато чого є про Аджи Ербаїна.
Почитайте.
Якщо знайдете в ньому щось цінне для себе, візьміть.
Тільки на це потрібен дозвіл директора.

Знав би він, що означає для мене шелест цих аркушів, ці вицвілі літери, що пахнуть цвіллю, цей пил, що зібравсь у теці!
Хіба ж це поясниш?

Я підхопився й побіг до директора.

Павло Тарасович помітив мою схвильованість і насторожився.
А коли дізнався про моє прохання, почухав потилицю.

– Якби це була книжка... навіть видана двісті років тому, я б не заперечував, зробив би для вас виняток, – сказав директор. – Але це, напевно, важливий рукопис.
Чиясь спадщина...
Ні, я не маю права дозволити вам узяти її з собою.
Читайте тут, знайомтеся!..

Я не зміг йому заперечити і повернувся до зали.

Читати бліді рядки, написані дрібним почерком по-арабськи, було нелегкою справою...

Я пропустив батумський теплохід і залишився в місті ще на чотири дні.

Після повернення додому я поспішно записав у зошиті все, що залишилося в моїй пам'яті.
Звичайно, я доповнював текст якимись новими свідченнями, що стали мені відомі після стількох років від описаних подій, про які не міг знати сам Асан Кара.
Вже тоді, прочитавши рукопис від початку до кінця, я зрозумів, що саме змусило Асана Кару вести ці записи.

Починалися вони так:

«У чині поручика служив я в кавалерії, що діяла на Західному фронті під командуванням генерала Брусилова.
Під Ясапаті мене важко поранило.
Розривна куля дум-дум, яку використовували угорці, у двох місцях роздробила мені стегнову кісту.
У переповненому санітарному потязі мене привезли в Одесу.
І ось вже три з половиною місяці я в цьому місті з фешенебельними палацами і розбещеним іноземцями населенням на лікуванні в лазареті на вулиці Фердинанда, 4...
Мені хотіли ампутувати ногу, та я не погодився.

– Лікарю, будьте милосердні! – благав я. – Робіть що хочете, але врятуйте ногу!..

Лікарем був француз.
І не зрозумів мене.
Старша сестра Ревекка, літня єврейка, переклала мої слова.
Хірург щось пробурчав, заперечливо похитав головою і вийшов із палати.

– Він зробить усе, що зможе, – сказала сестра, сіла на табуреті біля мого ліжка і сумно подивилася мені в очі. – Твоє становище поганеньке, ти весь у дірках...

«Зробить усе, що зможе...» І то добре.
Звісно, кожен робить, що може.
Я не маю права вимагати від лікаря більше, ніж він може.
Але там, у степах Австрії, наші побратими, що воювали з ворогом, іноді роблять неможливе.
Йдуть на кулемети, на шрапнель, проливають кров, гинуть.
Якби вони цього не робили, то німці вже давно захопили б Верден, увійшли до Парижа.
А Париж – життя і совість французів...

Що думав лікар, на що сподівався?
На диво?
Мені це не відомо.
Але він не ампутував ноги.
Наклав гіпс і вклав мене на тверде ліжко.

Багато днів я лежав нерухомо.
Стегнова кістка зрослася.
Але, як то часто буває, зрослась неправильно.
Довелося оперувати і заново накладати гіпс.
Француз боявся гангрени.
Та Аллах змилувався наді мною ...

Нарешті я почав ходити на милицях.

Пройшло два місяці.

А сьогодні вранці, не чекаючи, доки я прокинуся, Ревекка взяла милиці і передала їх ординатору.
Я опинився без милиць і наполегливо просив чергового лікаря:

– Скажіть цій свавільній жінці, хай поверне милиці...

Лікар знизав плечима і посміхнувся:

– Це я звелів Ревецці.
Самі тепер давайте лад своїм ногам.
Незабаром вам доведеться повернутися на фронт!

На фронт?!

Коли лікар вийшов із палати, я почав скаржитися Ревецці на свою долю.

– Моя нога стала на чотири пальці коротша, – сказав їй. –

Без милиць не зможу ступити й кроку.

– Якби над твоєю головою завили снаряди, зараз би навчився! – грубо обірвала мене Ревекка.

Ну й жінка!
Немає в ній ні краплі жалю.
Постійно бачить безруких і безногих, тому й звикла до людських страждань.

Невже з такою ногою мене знову відправлять на фронт?
Серед поранених офіцерів ходять чутки, ніби Распутіна вбили.
А десь солдати трьох полків повстали проти уряду.
Ні, треба швидше повертатись до Криму.

...Уже три з половиною місяці шкутильгаю коридорами цього лазарету.
Від усього відвик: від людей, вулиць, шуму базарних майданів.
Перевертаючись з боку на бік, перемолов на потеруху набиту в матрац солому.
Полежу, пошкутильгаю коридором і знову лягаю.
Втомився.
Від нудьги почав писати спогади про одну людину.
Незвичайну людину, яка була моїм другом.
Разом училися.
Потім я виїхав до Петербурга, і ми довго не бачилися.
Шість років.
А коли зустрілися, дуже зраділи один одному.
І були задоволені, що нам випадало жити й працювати майже по сусідству.

Та сталась трагедія.

В останні два роки, щомиті ризикуючи нарватися на кулю чи шрапнель, у тумані іпритового газу, я постійно згадував свого друга, простого вчителя.
Він увесь час стояв у мене перед очима і не давав спокою.
Наче дивився на мене з докором.
І я читав у його очах: «Ти ж про все знаєш...
Чи товста кишеня Ербаїна і тебе змушує мовчати?..»

І ось у палаті, просякнутій нудотним запахом ліків, гангрени, гнилої людської плоті, я написав про вчителя Усеїна.
Написав усе, що знав.
Жили ми з ним дружно, хоча, бувало, й сварилися.
На те й друг, щоб сперечатись, сваритися, потерпати від мук совісті, миритися.

Ім'я Асан Кара, яке значиться в кінці цих сторінок, – це не моє справжнє не ім'я.
Так називав мене сам Усеїн.
І мало хто про це знав.
Хіба що Афиз.
Я написав усе, щоб зберегти добру пам'ять про друга й очистити свою совість.
Отже...
