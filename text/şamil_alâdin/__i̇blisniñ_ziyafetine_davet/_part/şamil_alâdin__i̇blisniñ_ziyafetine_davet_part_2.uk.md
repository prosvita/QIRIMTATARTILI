## Запрошення на банкет диявола

У другу п’ятницю серпня, коли з мінаретів давнього кримськотатарського міста залунали голоси муедзинів, закликаючи до вечірньої молитви, до заїжджого двору кав'ярні «Велі-Баба» в'їхала гарба, запряжена двома буланими кіньми.
Ймовірно, на передньому лівому колесі гарби ослаб обруч, вона проїхала бруківкою в кінець двору, погримуючи і струшуючи старі стіни кав'ярні, й зупинилася біля дверей критої фуражної комори.
У коненят із запалими й потемнілими від поту боками ноги до колін були запорошені пилом.
% Візник, з коротким загривком, червонощокий хлопчак, почепивши батога на металевому гачку сидіння, обперся рукою об пітний круп коня і зіскочив на землю.
А вже потім, розсунувши запинала парусинового тенту, з'явився молодий чепурун із хвацькими вусиками, закрученими догори. Неквапом зійшов на землю, притримуючись за борт гарби і ступаючи на дерев'яні спиці колеса.
Сірий у смужку костюм на ньому трохи прим'явся, а вузол краватки з'їхав набік. До його хвилястого чуба, що спадав на чоло з-під круглої каракулевої шапки, причепилась суха бадилина.
% Про жіночку хлопчак і гадки не мав.
Доки хлопчак-їздовий розшукував господаря, вусатий чепурун стояв, обпершись однією рукою об фургон, а другу тримав на вишуканій інкрустованій ковіньці.

Відхилилося запинало, з-під нього висунулася молода жінка і простягнула дженджуристому чоловіку однорічного малюка. Потім так само, як і чоловік, ступила на спиці колеса, зійшла на землю, наблизилась до стіни, поправила вим'ятий і прилиплий до тіла поділ плаття й обережно розгладила його на ледь опуклому животі. Глянувши на неї, неважко було здогадатися, що вона вже чекає другу дитину. Вона зняла з голови фірланту, струснула, заколола розтріпане волосся і знову пов'язала голову.
Дитина побачила чоловіка і простягла до нього ручки, щось забелькотіла, а жінка, промовляючи ніжні слова, які плекає в душі кожна жінка лише своїй дитині, узяла немовля й пригорнула, погойдуючи на руках.

– Умере, розпрягай оні, – сказав чоловік хлопчаку. – Коли обсохнуть, дай води.
% Та не забудь дати сіна!

Розпрягаючи коня, підліток посміхнувся, почувши наївні наставляння дядьки.

– Знаю, – буркнув Умер,
образившись, що дядько до сих пір вважає його дитиною.
Розстібнув упряж, зняв шлеї, вуздечку, натягнув недоуздки: 
% – Дядьку Усеїне, не турбуйтеся про коней.
Займайтеся краще своїми справами!

– А про те, що будеш ночувати під тентом, 
% теж знаєш?

– Знаю.

Для Умера це не новина.
Щотижня приїжджає він із села у заїжджий двір кав'ярні «Велі-Баба». Усі тут – сторожі, доглядачі, кухарі, вагарі – йому знайомі.
А знайомства в житті – це не так уже й мало.
Нагодувати й напоїти коней неважко.
В Умера є важливіші справи.
На гарбі – два великі кошики слив і один груш, прикриті зів'ялим лопушинням.
Їх треба якнайшвидше відвезти на базар і здати постійному батьковому гуртовому покупцеві Кериму-уста, після чого купити у бакалійній крамниці каву, цукор... жир, халву і швидко повернутися в село.
Так наказав батько.
А крім батькового доручення, думаєте, в нього немає інших справ? Та повнісінько!
До того ж, дядько Усеїн і Аджире-апте післязавтра вирушать потягом до Кефе.
Їх треба завезти на вокзал.

– Якщо знаєш, добре, – посміхнувся дядько.
– Ми будемо в кав'ярні.
Коли закінчиш справи, зайди.
Повечеряємо.

Молодий чоловык ыз закрученими вусами (насправді вони не закручені, лише края піднесені) поправив з'їхавшу на загривок шапку і, завзято граючи у повітрі ковінькою зі срібним набалдашником, направився в бік кав'ярні.
Жінка мовчки пішла за ним, переклавши дитину з однієї руки в другу.

Минаючи арку, гість, потягнувши за шпінгалет, відчинив двостулкові двері.
Вони пройшли величезним коридором і зайшли до зали.
Там на чавунних свічниках, прибитих до стін, потріскуючи, горіли грубі воскові свічі. Від них ішов важкий, але приємний дух.
За столами сиділи літні чоловіки і лише три-чотири жінки.
Біля вікна, що виходило в сад, весела компанія грала в доміно.
Хто виграв, а хто програв, розібратися було важко. Та веселий регіт свідчив, що гра була цікавою.
Після чергового вибуху реготу люди примовкали і повертали голови в той куток.
Захоплені грою купецькі синки ні на кого не звертали уваги. Їм було дуже весело.

Із грамофона на темному комоді лилася романтична пісня Ашира-уста «Ох, що зробила зі мною ти, що зробила?..»

Над людськими головами висів тютюновий дим, змішаний із запахом поту і кави.

Наші гості теж сіли, облюбувавши собі місце біля стіни.
І негайно перед ними з'явилася блідий служка в червоній фесці.

– Чого бажаєте, пане? – низько вклонився, приклавши руку до лівої сторони грудей.
– Вам щось поїсти 
чи кави?

– Поки що дві кави, – сказав Усеїн, бо вирішив, що вечерю вони замовлять, коли прийде Умер.

% Він сам і його дружина, без сумніву, були голодні.
% Але замовляти страви вони не були готові.
Він зняв із голови шапку, трохи її розгладив по шерсті, покрутив, як колесо, на пальцях два-три рази, і в той час, коли він одягав її на голову, йому на коліна впала довга бадилина.
% Дружина, побачивши це, посміхнулась.
Чоловік їй весело підморгнув, вщипнув за повну щоку малюка.
І подумав: «Що тільки не причепиться до людини, яка півдня протрусилася в гарбі!» Узявся було за кінчики вусів, щоб підкрутити їх догори, та саме підійшов служка з кавою. Поставив тацю з джезве, цукорницею і фільджанами на стіл, а сам схилив голову, відступив на два кроки і завмер.
Гість подумав, що слуга очікує чайових, засунув пальці в нагрудну кишеню камізельки, та в цю мить поруч виріс чоловік у білому чесучевому костюмі й окулярах.

% – О Аллах! - вигукнув чоловік в окулярах.
% Шаміль-ефенді!
% Це ви?

Гість мовчки встав, пильно вдивляючись у прийшлого, і нарешті радісно вигукнув:

– Афизе!..
Мій дорогий Афизе!
% Воістину світ тісний! 
% Треба ж було знайти один одного у «Велі-Баба»!

Вони обнялися.
% З радістю і задоволенням голосно ляскаючи один одного по плечах, по спині, жартували і штовхались.

– Скільки ж років ми не бачилися? – запитав Афиз.
– Я вже втратив лік рокам.
З яких країв примандрували?

– Із села, – сказав гість і показав на дружину: 
– Знайомтеся!
Моя дружина Аджире-ханум!

Афиз було нагнувся, простягнув руку, але негайно випростався.
% Чи може він потиснути жінці руку?
Засумнівався, не знаючи, чи на європейський лад вітатися з нею за руку, чи дотримуватися своїх звичаїв.

% – Дуже радий... – вклонився він Аджире-ханум. 
% І, показуючи на дитину на її руках, запитав:
% – Хлопчик?
Чи дівчинка?

– Наш син Даніял, – посміхнувся Усеїн-ефенді.

– Машалла! - сказав Афиз ефенді, слідуючі звичаям.
Ну й молодець! Чудовий хлопчик.
% Виросте.
Можливо, йому судилося жити в дивну епоху!
% Хто знає?

Малюку захотілося спати, і він запхинькав.

Аджире-ханум подякувала Афизу за його добрі слова і почала заколисувати дитину.

Афиз озирнувся на всі боки, відшукуючи вільного стільця. Завбачливий служка швидко подав йому стільчика, а сам знову відступив на два кроки і завмер.

Афиз зробив йому знак, щоб він підійшов ближче.

– Скажіть Гарозу Мемету, щоб він для гостей... – рухом брів показав на Усеїна-ефенді і підкреслив ще раз: – Для шановних гостей нехай приготують найкращу спальню.
% І подадуть гарну вечерю.
Ви зрозуміли мене, Муса?

Останні слова Афиза-ефенді мали особливе значення. Вони наказували виконати його вимогу з особливою запопадливістю і точністю.
% Зміст цієї фрази Гарозу Мемету відомий.

– Без сумніву буде виконано, господар!

Слуга, кланяючись, відійшов на чотири кроки, а потім розчинився в тютюновому димі.

– Уявляєте, Афизе, я вас не відразу впізнав, – сказав гість. 
% Він хотів надати бесіді невимушеності, оскільки не був звиклим до офіційних розмов.
– Ви так змінилися!..

– Усі це кажуть, але ніхто не скаже, що в мені змінилося!
– Афиз-ефенді весело засміявся. 
– Схуд?
Чи поповнів?
Невже й ви, мій старий друже, не скажете, в який бік я змінився? У кращий чи гірший?

– Стали соліднішим.
Так... Але ж це природньо.
Пройшло стільки часу!

% – Постарів?
% – Я постарів? – посміхнувся Афиз і перепитав.

Усеїн відчув себе ніяково.
Чи не скривдив друга своєю відвертістю?
І все-таки кивнув, підтверджуючи свої слова.

– Оце правильно!
Оце по-дружньому! – вигукнув Афиз і зареготав, виблискуючи рівним рядом міцних зубів. 
– Але ж і справді постарів!

– Ви одружені, Афизе-ефенді?

– Ні!
Не одружений.
% Усі гарні дівчата в місті повиходили заміж за тих, у кого велика спадщина.
А я, знаєте...
 – очікуючи, що скаже гість, Афиз подивився на нього поверх окулярів у срібній оправі.
% Але гість промовчав.
Афиз повторив:
% – Так. 
А я залишився старим парубком.
Я завжди лякався, коли справа доходила до жінок. Пам’ятаєте?

Вони вчилися разом у медресе. Жили в одній кімнаті, щоправда, втрьох. Про третього ми ще поговоримо.
Після медресе Усеїн учителював.
А от чим займався в останні роки Афиз, Усеїну невідомо.
Коли вони вступали до медресе, його звали Фемі.
% Усеїн з Коккоза став Шамілєм.
% Це ім'я йому дала вчителька Себія Іслям.
% За те, що Фемі знав Коран напам'ять і вмів виразно читати, учитель назвав його Афизом.
% Сьогодні ввечері Шаміль використовував і старі, і нові імена.

% – Я чув, що ви навчались у Стамбулі, – сказав Усеїн і шукав слова, щоб продовжити розмову, одночасно поправляючи краватку.
Краватка була на гумці, і щоразу, коли доводилося повертати голову, вона сповзала вбік. 
% Поправив вузол, вчитель продовжив розмову:
% Здається, навчались в університеті... чи не так? - спитав він пана Афиза.
% Сам я не міг дізнатись.

% - Ні.
% У Стамбулі я не був, – сумно відповів Афиз.
% Разом із Фікретом Шерифом ми склали екзамени в Петербурзький інститут. Були прийняті.
Але, на жаль, не судилось мені довчитися.
Занедужав батько.
Я змушений був покинути навчання і повернутись додому.

– А Фікрет Шериф?..

– Він довчився.
Зараз в якомусь із степових повітів...
Здається, будує залізницю... 
– Афиз, наче щось згадав, замовк, і його обличчя стало відстороненим.
Після паузи він запитав: 
– А зустрітися з ним хочете?

% - Зустрітися?...
– З Фікретом? 
– Усеїн-ефенді знизав плечима й зітхнув. 
% – Знаєте, пан Фемі?
... відректися від такої людини, як Фікрет, його забути... неможливо!
Але стріла, пущена колись ним, досі стирчить у моєму серці. 
– Помовчав і додав: 
– Не знаю.
Мабуть, дороги наші розійшлись назавжди...

Нагадування про Фікрета Шерифа схвилювало Усеїна.
Не знаючи, як утримати себе, він витягнув із кишені табакерку, скрутив цигарку, запалив її і жадібно затягнувся.

– А як почуває себе Азиз-ефенді? – запитав Афиза, щоб змінити тему розмови.
 Із вуст вийшли клуби диму: – Живий-здоровий?

Афиз-ефенді здригнувся, впритул глянув на співрозмовника і відвів очі, наче був чимось збентежений.
% Сидів мовчки.
% Вчитель чекав відповіді.
% Відповіді не було.
Учитель помітив, що він сполотнів, і стурбовано запитав:

– Афизе!
% Що з вами? - вигукнув вчитель Усеін, поклавши на плече Фемі руку:
% Чому ви замовкли?

% – Батько захворів... помер, – відповів той.

– Помер...
Ця звістка приголомшила Усеїна-ефенді. 

– Азиз-ефенді... помер? – здушеним голосом перепитав, наче не вірив почутому. 
– Він же ніколи нічим не хворів.

% Афиз мовчав.
% Він не чув, про що говорив вчитель.
% Розмови про батька кожного разу засмучували його, залишали його безпорадним.

Азиз-ефенді був Усеїну замість батька.
% Тому він не міг його забути.
Коли Усеїн навчався в медресе – а в селі Кок-Коз, звідки він приїхав, не знайшлося жодної людини, яка змогла б заплатити за його навчання, – то гроші за нього завжди вносив Азиз-ефенді.
% А після закінчення навчання, коли Усеїн оббивав пороги відомств освіти, й чиновники, що там сиділи, не хотіли його навіть вислухати, Азиз-ефенді поговорив з однією впливовою особою і домігся призначення Усеїна на роботу шкільним вчителем у селі Беш-Палав, і Усеїн-ефенді почав навчати дітей.
% Але так трапилось, що одна з учениць старшого класу закохалася в молодого вчителя Усеїна.
% Вчителю вона також подобалась.
% З часом про таємну любов стало відомо всім.
% І одного разу до класу зненацька ввірвалася мати дівчинки і накинулася на вчителя. Після цього Усеїн-оджа змушений був виїхати з села Беш-Палав.
% В пошуках роботи Усеїн-оджа надрукував оголошення в газеті.

Проходили дні.
% З жодного управління пропозицій не надходило.
Якось Усеїн-оджа одержав невеличкого листа.
% Лист був сухим та грубуватим.

«Милостивий Усеїне Шаміль-ефенді! 
% У міністерську татарську школу в Карасубазарі потрібний учитель для викладання уроків новим методом.
Прочитавши в газеті «Терджиман» ваше оголошення, вважаю можливим запросити вас на посаду вчителя в цій школі.
Ваша річна платня становитиме триста карбованців.
Час занять у порядку алафрангу (за французьким – європейським методом і порядком) з 12-ї до 4-ї години дня.
Кількість учнів у класі 30-35 осіб.
Два місяці на рік – канікули.

З ранку до полудня ви щодня будете вільні.
Протягом цього часу, якщо того бажаєте, можете давати приватні уроки.
Прошу, не зволікаючи, дати відповідь на мій лист.

Учитель російської мови Карасубазарської міністерської школи Абдурешид Медієв.
19 січня 1905 року».

% Чи знали один одного Усеїн Шаміль та Абдурешид Медієв до цього листа, мені невідомо!
% Напевне, не знали.
% Лист їх міцно зв'язав.
% В решті решт, їх життя були пов'язані на славу.

% Як я й казав, перш ніж Усеїн Шаміль відчув тверду землю під ногами, Азіз-ефенді зробив для нього так багато доброго.
А він – чи міг він знати, що все так обернеться! – обтяжений справами, відірвався від цієї родини, втратив із нею зв'язок.
% Усеїну-оджа було дуже сумно дізнатися сьогодні про смерть Азіза-ефенді.
Чому ж ніхто не повідомив йому про смерть Азіза-ефенді?
Хіба він не був завжди шанованою людиною в цій родині?
% Людиною?
% Ні... до нього ж завжди ставилися тут як до свого сина...

Учитель сидів понуро.
% Цей випадок був для нього загадкою... він був дуже засмучений.
«Хіба важко було мені повідомити? – з болем думав він. 
– Адже я поважав і цінував Азіза-ефенді як нікого іншого.
А навіть не кинув у могилу грудку землі. Не віддав свого боргу!»

% Але смуток в його душі тихо-тихо розгорявся, димився, і нарешті згас.
% Оджа мав зрозуміти цей інцидент.
% Тепер він це зрозумів.
% Хоча за життя Азіз-ефенді любив виглядати прибічником простого люду, проте не забував, що, завдяки своєму статку, займав привілейоване місце у вищому суспільстві.
На похорон Азіза-ефенді, певно, зібралось добірне панство.
% Так мало бути. 
% І ти жива людина!...
% як кажуть у селах біля Ай-Петрі.
% Маючи на увазі: "Не звертай уваги!"
% Для нас зовсім не важливо з "вищого чи нижчого світу" люди.
% Ми ж знаємо, що всі в цій родині любили Усеїна.
% І зараз люблять.
% Пан Азіз йому допомагав... бо бідний Тохтар не міг цього зробити для сина.
% Ні!
% Його історія досить проста.

Якось Фемі, одержавши дозвіл мудериса – професора медресе, приїхав додому.
Із собою він запросив такого ж молодого, як і сам, джигіта, свого приятеля.

«Це Усеїн.
Він із Кок-Козу, – представив Фемі гостя матері й батьку. – Я, він і Фікрет Шериф мешкаємо в одній кімнаті».

У будинку були ще й інші гості.
Родичі Суаде-ханум.
Фемі та Усеїн відразу ж приєдналися до застілля.
% Згодом вони продовжили розмову на подвір'ї, розсілися всі на траві під розлогим старим дубом біля джерела.
% А ввечері весела галаслива компанія, набившись у фаетон, виїхала на мальовничу околицю Кемер-Капу та Ескі-юрт.

% Усеїн охайно одягнений, з рум'яним обличчям, обережний у розмовах. 
% Він припав до вподоби Азизу-ефенді.
% Фемі ж вже давно до нього звик.
Після цього Фемі щоразу, вирушаючи додому, запрошував до себе й Усеїна.
Згодом Азиз-ефенді так до нього звик, що вважав другим своїм сином.

% Після від'їзду до Сараймен, Усеїн Шаміль рідко бував у будинку Азіза-ефенді.
% Здається, зовсім не був.

% Бакалійні та мануфактурні крамниці в торгових рядах на Чарши.
% Шкіряні майстерні на березі річки Чурюк-Сув.
% Кав'ярня «Велі-Баба» у Чатал-Дутському маале...усе це колись належало Азізу-ефенді.
А після його смерті хазяїном став син, Фемі-ефенді, який змушений був, покинути навчання і повернутися з Петербурга.
% Фемі-ефенді — худорлявий, широкоплечий, високий юнак.
% На два роки старший від Усеїна.
Втративши батька, досвідченого хазяїна, Афиз насилу вправлявся з величезним господарством.
За порадою матері, він продав шкіряний завод відомому в місті багатієві Аджи-Селіму.
Закрив мануфактурну крамницю, розрахувавшись із робітниками й службовцями.
А приміщення здав в оренду процвітаючому купцеві.

У руках сім'ї залишилась тільки бакалійна лавка і ось цей постоялий двір з кав'ярнею «Велі-Баба».
Матері з сином цього було досить, щоб забезпечити собі небідне існування.
Суаде-ханум, жінка уже похилого віку, тепер відійшла від справ.
% Щодо Фемі, то його така робота мало приваблювала.

Однак капітал вони мають, очевидно, такий, що може дозволити ще кільком їхнім поколінням ходити з високо піднятою головою і триматися з гідністю, яка властива справжнім представникам привілейованого класу.

У роки навчання ці молоді люди – Усеїну зараз двадцять дев'ять, Афизу – тридцять один – звертались один до одного на «ти», а тепер, як бачимо, звертаються на «ви».
Звісно, на це є свої причини.
Тоді вони всі троє були заклопотані одним лише навчанням, мали однакові права, а гроші мали тільки двоє з них.

Зараз у руках Фемі – величезні статки.
% Він при грошах, значить - впливовий.
А Усеїн Шаміль... сільський учитель.
Він не має багатства, а значить і влади.
Що стосується Афиза, то тут зовсім інша справа.
Він опікується благодійними товариствами.
Він один із найбільш привілейованих людей міста.
А тому мусить знати, як і з ким себе поводити. Коли розмовляє з людьми нижчого стану, до нього звертаються «ефенді».
Правду кажучи, діяльність учителя Усеїна не така вже й малозначуща, щоб залишатись непоміченою представниками вищого класу.
І Афиз це, мабуть, добре усвідомлює.

– Нещодавно я читав у газеті ваші вірші... – сказав Афиз-ефенді гостю. 
– Вони мені сподобались...
% Так!
Непогано, непогано.
Правда, мене це не дуже здивувало, оскільки ви й раніше мали потяг до писання.

% Почувши такі приємні слова про свої вірші, Усеїн Шаміль трохи зашарівся і почервонів, бо не любив, коли нахвалювали його вірші... не вірив.
% Чи добра ця звичка, чи погана... не можу відповісти.
% Причин для цього, звісно, не було.

% – Так, – відповів Усеїн Шаміль.
% Тихо хитаючи головою.
- Іноді, знаєте, коли є час, люблю повправлятись у версифікації.

– Не подумайте, що лещу вам як другу, вони мені дійсно сподобались.

% Афиз-ефенді зморщив  чоло.
% Наче хотів щось пригадати.
% Що ж, він справді розумів і знаходив слова, повторював те, що було в нього на душі, читав чітко і виразно, не забуваючи рядків.
% Вірш справив враження.
% Коли Фемі-ефенді був у медресе, він вмів і любив читати вірші.

Вирішив Всевишній дати
Рибі рибу пожирати.
Людям же закон велить
В злагоді і мирі жить,
Так велить на всі віки.
Люди стали, як вовки.
Як ослаб, то й поготів
Станеш жертвою зубів.



% В цьому місті Афиз-ефенді зупинився.
% І продовжив невпевнено і заїкаючись:

– Я вірю...
Свято вірю ...
% А!
% Мм...
Брат стане за брата...
% Ні, не міг він згадати закінчення.

% Прекрасні вірші!.. - сказав нарешті Фемі-ефенді.
Ви висловили в них наші сокровенні почуття.
% Хай Аллах буде вами задоволений, Усеїне-ефенді.
% Хто знає, так, хто знає?
% Час прийде, може, ви станете великим поетом!

– Дякую, Афизе-ефенді! – сказав Усеїн Шаміль. 
– Хоча я мрію не про велич і славу, мене мучать думи про наш пригнічений, пограбований народ, якого залишилась жменька.

% Афиз, відчувши, що мова пішла про долю народу, звернув розмову в інше русло.

– А що вас привело до нашого міста? – після деякої паузи поцікавився Афиз-ефенді.

% - Мене?
– Та ось, якщо буде така можливість, хотів би зустрітися з Ісмаїлом-ефенді.

– Прекрасно! – сказав Афиз-ефенді і потер долоні. – Він щойно повернувся з Індії.
Якщо не дуже стомився...

– У мене невелика справа.
Гадаю, вона не надто його обтяжить.

– Усеїне-ефенді, а чи не потребуєте ви моєї допомоги? – запитав Афиз-ефенді. 
– Якщо знадобиться моє посередництво, не соромтеся!
У мене з Ісмаїл-беєм непогані стосунки.

% – Дякую!
% Спочатку спробую сам. Подивимося, що з того вийде.

З'явився слуга в червоній фесці.
Нахилився, щось шепнув на вухо хазяїну. Потім відійшов убік, завмер, як свічка.
Хазяїн глянув на вчителя Усеїна, перевів погляд на його дружину Аджире-ханум.

– Ви, звісно ж, стомилися, – сказав він. – Йдіть відпочивайте!
Завтра, якщо дозволить Аллах, побачимося. – І, повернувшись до слуги, додав: 
– Проведіть Шаміля-ефенді в його покої.

Афиз-ефенді піднявся зі свого місця і, побажавши гостям доброї ночі, пішов до дерев'яних сходів, що вели на другий поверх.
Усеїн-ефенді взяв у дружини сонну дитину.
% Подружжя, слідуючи за слугою, біля вікна вони побачили Умера, що сидів за столом.
% Озирнулись і подумали, що захопились розмовою і забули про нього.

– Ти що-небудь їв, Умере? – запитав Усеїн. 
– Вибач.
Ми дуже стомилися...

% Умер, як завжди, посміхнувся і кивнув.
Він любив свого дядька і ладен був вибачити йому все.
Він бачив, як його дядько тільки що розмовляв з Афизом-ефенді, і не підійшов, боячись зашкодити розмові.
% Не хотів бути зайвим.
% Влаштувався неподалік за вільним столом, поїв локшини, посипаної товченим волоським горіхом, випив чаю.

– Не турбуйтеся, дядьку! – сказав він. 
% – Я тут свій. І Фемі-ефенді знаю.
Згадав, що ви давні друзі з Афизом-ефенді, і повідомив йому, що ви приїхали.

Усеїн-оджа засміявся, похитав головою.
"Ну й Умер!
Виріс серед гір, у глухому селі, світу не бачив, а бач який проворний!
% Звідки він знає Фемі-ефенді?" - думав він.
% "Спритний, кмітливий.
Йому конче треба вчитися"...
Дивно, навіть Усеїн-оджа не здогадався, що цей заїжджий двір з кав'ярнею належить Афизу-ефенді.
Чи то від утоми, чи тому, що давно не бував у цих місцях і забув завулки й закапелки старого міста.
А коли раптом побачив перед собою Афиза-ефенді, то розгубився і довго не міг зрозуміти, звідки він тут узявся.

Усеїн-оджа прокинувся вранці і почув крізь сон плач дитини.
Він усе ще не знаходив у собі сили розплющити очі й сподівався, що Аджире, як завжди, подасть голос, підніметься, зробить що-небудь, і дитина заспокоїться.
Та малюк ніяк не міг вгамуватися.
Тоді Усеїн-оджа сів, протер очі і озирнувся. Аджире в кімнаті не було.
Дитина розкрилася і дригала ніжками.
Малюк, певно, змерз.
Усеїн-оджа підтягнув край ковдри і вкутав сина.
Даніял відразу замовк і зацікавлено розглядав батька.
