## Yigirmi yedinci bab — Karamat ekimizden de bezgen

Sen onı öldürdiñ!

Taşkentte Yekaterina Vasilyevnanıñ cesedini tapqanlar.
Mansurov ve Curayev acele surette şeerge kettiler.
Öz-özüni öldürgen, deyler.
Soñundan, bu ölümniñ deşetli tafsilâtı malüm oldı.
Cesedi, dost qadını yaşağan evniñ yanındaki arıq içinde eken.

Dost qadınınıñ bir şeyden haberi yoq.
Özü yoq maalde.
Yekaterina Vasilyevna "bir kişinen" qaç kereler onıñ evine kelip-ketken.
Bu vaqia olğan künü aqşamı evge kelgende, jurnallarnıñ öz yerlerinde olmağanlarını abaylağan.
Kuhnâda eki dane bılaşıq tarelka, eki vilka, eki stakan bar eken.
Demek, Yekaterina Vasilyevna birisinen kelip, oturıp, keyflenip ketken.
Kimnen?

Yekaterina Vasilyevnanıñ matem merasimi bitken ve Mansurov ile Curayev evge qaytıp kelgen soñ olarnen laqırdı ettim.
Yekaterina Vasilyevna oz-özüni öldürgen... deli olayazdım.
Çünki buña inanmaq mümkün.
Soñ, öldürilgen dep işittim.
Qalbim azaçıq tınçlandı, soñ telâşqa keldi.
İçimde bir davuş: onı sen öldürdiñ! — dep qıçırdı.

Öldürilmezden bir qaç kün evel Yekaterina Vasilyevna maña kâğıt yazıp yollağan edi:

"Qıymetli Cevdet!
Sizge böyle muracaat etkenim içün afu etiñiz!
Men siziñnen bir adam hususında laqırdı etmek isteyim.
Rica etem, bugün işiñizden boşağan soñ acele surette bizim evge keliñiz.
Sizni çoq tutmam.

Aqılıñızğa fena şey kelmesin.
Şay... siziñnen tekaran laqırdı etmek, bir şey sorap bilmek isteyim.
E. V."

Yahşı ki, kâğıtnı yırtıp atmağanım. 
İş böyle olğan edi: men ortalıq qaranlıqlanğan soñ barakqa keldim.
Raşid elime bir kâğıt tuttırdı.

— Saña bir kişi kelip-ketti,— dedi o,— bir qadın.
Men yuqlay edim, meni uyantıp, bu kâğıtnı parmaqlarım arasına tıqtı.

Raşid kâğıtnı oqup baqqanı yoq.
qaranlıqta, yuqu arasında nasıl kişi ekenine de emiyet bergeni yoq.

Tüşüncege daldım.
Barmaycaq oldım, soñ kettim.
Yekaterina Vasilyevna qapunı açtı, gizliden:

— Yavaş ol! — dedi maña,— Mansurov şimdiçik keldi.
Aşadı degence yuqlap qaldı.
Bu yerde laqırdı ete qoyayıq!

— Rica etem!

— Cevdet!
Men sizge, mehanik Lomakovnen tanış oldım, degen edim.
Siz onı Muşuq, degen ediñiz.
Hatriñizdemi?

Men indemedim.

— Elbette, hatriñizde,— Yekaterina Vasilyevna öz sözüni özü tasdıqlağan soñ, devam etti.
 — Açıq göñülliligim içün meni afu etiñiz, o kişi bir insan olaraq, daa isteseñiz, bir erkek olaraq menim yüregimni esir aldı.
Men onıñnen bazı yerlerde, tanış kişilerimniñ evlerinde, bulunam. — Böyle degen soñ Yekaterina Vasilyevna sustı, men bekledim.

— Keçenlerde o kişi özüne biraz yardım etmemni istedi.
Beraber şeerge ketmek ve... deycegim, yardım etmek... kerek.
Men, elbette, red ettim.
Lâkin elimden öyle iş kelirmi edi, bilmeyim.
Siz o adamnı bilesiñizmi?

Yekaterina Vasilyevna ne qadar bilse, men de oqadar bilem, bilgenimni ayttım.
Men ayttım, o başını sallay berdi. 
— Yarabbi, men de öyle bellegen edim.
Öyle tüşüngen edim.
%

%
%

Qomşu oda içinde ayaq davuşları işitildi.
Yekaterina Vasilyevna çar-çabik qapunı açtı.
Men çıqtım.
Ondan soñ, Yekaterina Vasilyevnanı körmedim.

Oquyıcı bile, Mansurov yaşağan ev eki qısımdan ibaret.
Birinde Mansurovlar yaşaylar, digerinde Almazovlar... qarşıda — İrada.
Men tüşkün göñülnen evge qayttım.
Muşuqnıñ bir quruntısı bar.

...Curayevnen beraber yük maşinasına minip Taşkentke kettim.
Militsiya idaresi ve prokuratura Yekaterina Vasilyevnanıñ öldürilüvinen pek meraklandılar.
Militsiya idaresi bu qatillikni bir qaç adamdan şübelendi.
Olarnıñ arasında Muşuq da bar.
Men bu qadınnıñ öldürilüvinde sen de belli derecege qabaatlısıñ, dep meni söger, belki de qapatırlar belledim, öyle olmadı.
Yekaterina Vasilyevnanıñ özü qabaatlı olıp çıqtı... o, evelâ Muşuqnıñ işine iştirak etken, soñ qorqqan.
%

— Kâğıtını sizge, özü sağ ekende ketirgen olsam,— dedim prokurorğa ve teşkericige,— belki bu vaqia olmaz edi?!

— Bilmek qıyın.
Böyle sevgi ekseri alda facianen bite.
Muşuqqa büyük bir iş içün dülber qadın kerek edi...

Curayev meni tınçlandırdı.

— Onı endi tiriltmek mümkün degil.
Men de daa yaqınlarda büyük yañlışlıq yaptım.
Bizim Tursunov, şübe yoq, acaip kişi.
Amma Krasnânskayanıñ bizde qalması içün cenkleşmek kerek edim.
Farqına barmadım.
Men obkomğa barğanda, keç oldı, dediler.
Torizoğa, elbette, çoq darıldılar.
Ne fayda?
Anna Yakovlevna endi mında yoq.

— Qayda?

— Volga qurucılığında.
Anda da aynı işte.
Bizimkinden bir qaç kere büyük…— şay dep, Curayev sustı ve birazdan soñ ilâve etti. — Onıñnen çalışmaq qolay degil edi.
%
Başqasınıñ işinden degil, özüniñkinden şübelene turğan.
%

Curayevniñ hatirine başqa şey tüşse kerek, külümsiredi.

— Kommunist ne demek, bilesiñmi? — dep soradı menden.
Ve güya birisiniñ sözlerini aqılına ketirgen olıp, devam etti.
 — Kommunist latın sözü: umumiy, demek.
Kommunistik cemiyet — umumiy cemiyet, yani topraq, istisal, emek — episi umumiy.
İşte, kommunizm ne demek.
— Curayev biraz indemey turdı, soñ soradı: — iç de işitmegen ediñmi?

%
%
%

%
Amma men demir yolda doğdım.
Yigirmi ekinci post.
%
Ursatyevskniñ artında.
Babam ve bütün doğmuşlarım demir yolcular.
On yedincide Qızıl gvardiyağa kirdim.
Açlıq senesinde ise Moskvada edim.
Komsomol syezdinde Leninniñ nutqını diñledim.
Bana kommunizm hususında söylegen sözlerim — onıñ sözleri edi. — Sustı, öz laqırdısını ölçeştirip baqtı, soñ dedi,— Krasnânskaya ve Toqtabayev kibi kişilerde de kommunist duyğusı bar.

...Mansurov meni körgende kederli közlerinen külümsiredi.
Elimni sıqqan soñ, yibermey, eppi vaqıt eli içinde tutıp turdı.
Maña teşekkür ayttı.
Men oña bütün tarihni ikâye etip oturmadım, çünki bunı oña endi Curayev söylegenge beñzey.

— Qatilni taparlar, mıtlaqa taparlar,— dedi Mansurov.
Başını çetke burıp, közlerini kiyiklendirdi, yutquna-yutquna zornen ilâve etti,— Katâ ğayet alicenap qadın edi.

Soñundan Mansurov pek azaplandı.
Azdı-tozdı.
Lâkin Yekaterina Vasilyevna öldürilüvine yanıp-küyer eken, eñ ziyade özüniñ bedbahtlığı içün ağlağan kibi köründi.
Men bir şeyni daa eslep aldım: Mansurov şimdi Yekaterina Vasilyevna hususında laqırdı eteyatqanda, sözlerinde qatiyet duyuldı.
Qadını sağ ekende onda bu hasiyet yoq edi.
Qadını ölüdürilgen soñ, o yañğızlıq, acizlik is etti.
Lâkin tiri adamnıñ kederi başqa ola eken.

Bir qaç künler keçti.
Qurucılıqta bir yañılıq artından diger yañılıq yüz bere başladı.
Yañılıqlardan biri konglomerat edi.
Kotlovan qazılayatqan yerde tutaş qattı tabaqalar asıl oldılar.
%
Kim ayttı, bilmeyim.
%
Bunıñ içün esas bar edi.
Amma bu tabaqalarğa barıp yetmek içün daa vaqıt çoq.

Kotlovan dairesinde suv qalmadı.
%
Yalıñız anda-mında teren çuqurlarda biraz suv bar.
Bugün Çar-Çaqnı bir yalıdan diger yalığa rezina çızmalarnen birinci defa yürip keçtim.
Ekskavatorlar, evelkisi kibi, yalığa qısılıp turalar.
Olarğa areket etmek içün endi er şey azır.
Quru yerlerde şpallar ve relsler qoyılğan.
Bizim ihtiyarımızda üç tulumba bar.
Ekskavator işke başlağanı yoq.
%
Lâkin şçit künde eñ azdan yedi-sekiz kere bozıla, Karnakeryan onı toqtamay tüzetip tura.

Meni körgende:

— Nasıl?
Cinaiy işleriñni yoluna qoydıñmı? — dep soray.

— Qoydım,— deyim.

— Yahşı ettiñ.
Mende ekinci nomer pek pasravlay...— dey o,— kene faza yoq.

Şimdi Çar-Çaq betten Almazov kelip çıqtı.
Menim elimni sıqtı, selâmlaştı, bir şey soramadı.

— Suv meselesini tez-tez bitirmek kerek! — dedi yalıñız, soñ tulumbanıñ yanına keldi.
 — Şlangnı doğurt! — dep cekirdi Hristoforğa.
— Nikolay qayda?

— Muftalarnı deñiştirmege ketti,— dedi Hristofor ve eleslenip maña baqtı, soñ yavaştan:
— Buña ne oldı şu? — dep soradı.

%
%
%

%

— Ekskavatorcılarmız,— dedim men,— er şey evelkisi kibi.

— Evelkisi kibi olsa, bu ne? — elinen tulumba stantsiyasını körsetti,— bu işniñ öz mütehassısları yoqmı?
%
%
%

— Qana, keçir! — dedi Almazov. — Baqayıq, ne olıp çıqacaq?

Karnakeryan rezina qolçaqlarını köterip, rubilnikke urdı, vilkaları öz yuvalarına kirip kettiler, motor köçti, valik areketke keldi.
Pişkekler işley başladılar.
Tulumba şlanglarğa suv toldırıp, eski Çar-Çaqtan yuqarı — bayır üstüne, ondan ise aylanma kanalğa quvaladı.

Böyle eken, kestirme arqasında adsız-isapsız adamlar sezildi.
Er birine ayrı vazife berilgen.
Er kes öz hızmetinen meşğul.
Yer qazıcılarnıñ kimersi maşinalarğa taş yükley, kimersi çuqurğa batqan arabalarnıñ astına şpal qoya, soñra beş-on kişi artından üytey.
Diger adamlar tizgece suv içinde qazıq qaqa, eki yalı arasındaki mesafeni ölçey, uçastkanı bölüklerge böle ve olar içün mesül kişiler tayin ete, yalıda birinci blok içün meydan azırlaylar.
Men bütün kün işniñ ketişatına diqqat etip turam, çünki başqa işim yoq.
Amma böyle desem, yañlış olur.
İşim yoq, lâkin taşlap ketmege aqqım da yoq.
Kerçek, yanımda Karnakeryan bar, lâkin o — montör, onıñ vazifesi başqa... ondan da ğayrı, Karnakeryan smenasız çalışa.
Suv, toqtamay, aylanma kanalğa aqmaqta.

Bir özenden diger özenge tulumba ile suv boşatmaq, doğrusını aytsam, can sıqıcı ve bezdirici iş.
Lâkin ne yapacaqsıñ?
Bütün kün tulumba stantsiyası etrafında dolanıp çıqamız.
Sabalein işke kelgende ekskavatorlarğa kederli alda köz etemiz, teren, köküs keçiremiz.
%
Kotlovan qazıp başlamağa ise daa erte, özenniñ tübindeki zığat topraqnı sarqıtmaq kerek.

Bugün tulumba stantsiyasına Tursunov keldi.
Yanında kene Mansurov edi.

— Bilesiñizmi ne, ata? — dedi Tursunov Almazovqa,— suv çeküv meselesini, kerçekten de, bitirmeli.
Bugün tulumba stantsiyasında çalışuvıñız soñki kün olsun.
Yarın motorlarnıñ yanında bir elektr montör qoyıñız, bu işnen oğraşsın!

— Soñki kün...— Andrey Zaharoviç kerçekten sevindi. — Men bu sözlerni çoqtan bekleyim.

— Doğru,— dedi Karnakeryan,— bularnıñ...— parmağını uzatıp, meni ve Almazovnı körsetti. — Bular mında endi kerek degiller.
Öz işlerinen oğraşsınlar.

— Sen bu yaqınlarda pek deñiştiñ! — dedi oña Tursunov, külümsirep,— men endi saña iş buyurmağa qorqıp başlayım; buyursam, red eteceksiñ!

— Doğru berilse niçün red etecegim?
Qarşılığım yoq!
Doğrumı — demek, doğru... can qurban!

— Bir montör, zanıma qalsa, bu işniñ episini becerip olmaz,— indemey turğan Mansurov, niayet, bu neticege keldi.
Ve o aqlı edi,— iş, bilesiñizmi, tek motorlarda degil.
Bütün obyektlerniñ işini idare etmek, söz kelimi, kerek vaqıtta şlanglarnı bir yerden diger yerge avuştırmaq...

— Öyle olsa, Toqtabayevni çağırıñız! — dedi Tursunov,— tulumba stantsiyasını adamnen temin etsin!
Tulumbada ekskavatorcılar çalışqanını birinci kere körem.
Yarın, Abdulla Sadıkoviç, kotlovanda suv qalmasın.
Añlaştıqmı?
İhtiyarıñızda bir gece, bir kün.

Kotlovannı qazıp başlaymız.

Ketmege tedariklegende Tursunovnıñ hatirine yaş ekskavatorcılar tüşti.
%
Çünki araret stantsiyası montajınen meşğul vaqıtında umum qurucılıqnıñ işinden biraz üzülgen.

— Bir qısımı bizde qaldı,— dedi Mansurov ve közlerini maña tikledi,— meselâ, Bekirov...
Men olarnıñ episiniñ mında qaldırılmasını emir ettim.

Güya ekskavatorcılar mektebi Mansurovnıñ ihtiyarında edi ve o ne istese, onı yapa bile edi?!
Aqiqatta, bu mektep Curayevniñ ve İradanıñ nazareti altında çalıştı.
Mansurov meclislerde sögünç aşay berse de, mektepke adam-aqıllı yardım körsetalmadı.
Şimdi yeñi reber ögünde davuşı ötkür çıqmaqta.
Ekskavatorcılarnı mında qaldırmaq aqqında emir bergen...

— Mında degeni — qayda?

— Kotlovanda!

— Emirni kimge berdiñiz?
Krasnânskayağamı?
Torizoğamı? — Tursunov küldi.
Mansurovnıñ yaltaqlana berüvinden artıq bezgeni sezildi,bugün özüne duydırmaq istedi.

— Afu etiñiz!
Çar-Çaq qurucılığı idaresi ihtiyarına yolladım.
Andan belki derivatsion kanalğa tüşkendirler.
Olarnıñ bir qısımını...

— Zanımca, "men" yerine "biz" denilse yahşı olur.
%
Mektep hususın-da sorağanımnıñ sebebi bar.
İnjener Şadmanova öz smenası içün altı adam istey.
Bu mümkünmi?

Mansurov qarıq davuşnen küldi.

— Şadmanova kişi almaq istese, he-he-he, emin oluñız, Vahid Samatoviç, begengen adamçıqlarını çoqtan saylap alğandır.
%
— Mansurov, pek teren ve aqıllı laqırdı etem dep, özüniñ bu eki adam arasındaki şahsiy munasebetlerden haberdar ekenini sezdirip aldı.
Tursunov bunı sezmegen oldı.

— Alğan olsa, yahşı... bunıñ içün İradanı maqtamaq kerek,— dedi Tursunov,— demek, Abdulla Sadıkoviç, siziñnen keliştik.
%
%

— Er şey emir etkeniñiz kibi olur! — Mansurov sağ elini köküsine qoydı,— bir ekskavatornı yalıda qaldırmaq isteyim.
Mümkünmi?

— Bu hususta laqırdı ettik...
%
Yalını tegizlesin!
Aqşam idarede küçük muşavere bar.
Siz ve smena injenerleri... tam sekizde.
Unutmañız!
Curayevni ve Şadmanovanı yeñi işlerge tain etmek kerek.

Tursunov epimizniñ elimizni sıqtı, acele-acele ketti.
%
%
%
%
%
%

— Tros... nasıl? — dep soradı Almazov Mansurovdan.

— Trosnen epiñizni temin eterim,— dedi Mansurov, özü aşıqtı, suvnı şapırtıp-köpürtip Tursunovnıñ artından çapıp ketti.

Mansurov böyle adam edi.
Reberniñ kölgesini izlep yürgence, qurucılıqqa kelgen trosnı erte-yarıq skladdan aldırıp maşinistlerge bergen olsa, fena olurmı edi?
"Ekskavatorlar yarın çalışacaqlar.
Demek, trosnı da yarın bermek mümkün..." E-e!
Abdulla Sadıkoviç!?

Ertesi künü tañda ekskavatorğa keldik.
Men kene,— lâkin bu sefer öz irademnen degil — yel quvannıñ üstüne çıqıp, valikni mayladım; töpede bir saat turmaq kerek oldı.
Yerge tüşken soñ, Andrey Zaharoviç maña trosnıñ bir qaç yerinden aşalğanını, bir qaç yerden ise qatlanıp, sınayım-sınayım dep turğanını kösterdi.
Andrey Zaharoviç Nikolaynı ve Hristofornı erte-yarıq skladqa yollağan.
Olar körünmeyler.
Üylelik teneffüste Bassaraba ile Raşid kelip, bizim işlerni közden keçirip, mıyıq astından külüp kettiler.
"...bekleñiz-bekleñiz, iş özü olur!" Aqşam olayım dep turğanda trosnı ketirdiler.
%
Maña ne?
Usta ne dese, onı yapmağa azırım.
Yapmaq, elbette, qolay degil.
%
%
%
%
%

%
%

— Endi Çar-Çaqnı ast-üst etmek mümkün,— dedi Almazov.
Yüzü şeñ ve ğururlı edi.

Ekskavatornı hayli vaqıt boş çalıştırdı.
Ekimiz diñlenip turdıq.
Yahşı ekskavatorcı maşinanıñ alını, davuşından añlay... muftalarnıñ ve çanalarnıñ işlevi doğrumı, yoqmı?
%
Almazov maşinada telükeli şuvultı tapalmadı.
%

Şay etip, Tursunovnıñ ilki emirini eda ettik... lâkin aytqan vaqıtında degil.
Ekskavatorlar işke birinci künü tüşalmadılar.
Kişiler bütün kün-bütün gece çalışmağa mecbur oldılar.
Tursunov, ğaliba, yuqlamadı.

Saba taacipli levhanıñ şaadı oldıq.
Közlerimizge inanmaq qıyın edi.
Plotina qurulacaq meydanda yüzlernen yeñi adamlar köründiler.
Desâtnikler adamlarnı işke tain ettiler.
Bu vaqıtqa qadar elektriklerniñ büyügi olaraq de anda-de mında çapqalap yürgen Tursunovnı şimdi Baş Dugümniñ reberi vazifesinde körmek er kes içün meraqlı edi.
Bir sene evelsi kişiler Çar-Çaqta ilki peyda olğan vaqıtta adımları cesaretsiz, omuzları qısıq edi.
Şimdi... ruzgârda yanaqları qızarğan, kevdeleri kenişlegen ve özleri azamatlı kişiler olıp kettiler.
Yer qazıcılar mında ellerine tek ketmenlerini tutıp kelgen ediler, şimdi armaturcı ve betoncılar mektebinde oqumaqtalar.
Bir qaç ay evelsi ketmencilerden yer qazıcılar brigadası teşkil etildi.
Olar, ket-kete mektepte ve kursta oquy berip, zenaat saibi oldılar.
Şimdi birde-birine yer qazıcı deseñ, canı ağıra: öyle degeniñ ne?
Kim?
Öyle kişi bilmeymiz! — dey.
%
%
Olarnıñ ihtiyarında transportörlar, avtomaşinalar barlar.
Kerçek, elnen çalışmaq da kerek ola.
Lâkin ketmen ve qolaraba yoq.
Taaciplenmek kerekmey.
Ayatımızda az şey olıp keçmedi.
Eger taaciplenmek kerek olsa, evelâ menim özüme... keçen sene nijnik, şimdi maşinist olıp ketkenime taaciplenmek kerek.

Andrey Zaharoviç közümniñ ögünde rıçagqa basıp, birinci kovşnı yerge tüşürdi...
Birinci deyim, çünki o plotina kotlovanına tüşken birinci kovş.

Çalışıp başladıq degende, ekskavatornıñ kögertesinde Abdulla Sadıkoviç köründi.

— Meni meraqlandırğan şey bar...— dedi o.
Maşina ziyade guruldegeni sebebinden, Almazovnıñ qulağınıñ içine qıçırıp laqırdı etti,— topraqnıñ terenligi ne qadar eken?
Proyektke baqqanda, bu yerde konglomerat olmağa borclı.

— Konglomerat?

— Ebet!
Konglomerat.
Qatıp, taş kesilip qalğan çaqıl.
Million seneler içinde...— dep başladı Mansurov.
%

— Tezden körermiz,— dedi Almazov. — Meni başqa şey meraqlandıra.
Plotinanıñ yuqarı byefiniñ yüksekligi ne qadar olacaq?

— Yuqarı byefimi?
O şimdi niçün kerek oldı? — Mansurov maşinistke eleslenip baqtı. — Oña daa vaqıt bar.

Mansurov, kerçekten de, proyektte konglomerat hususında bütün konspektni oqup çıqqanğa beñzey, lâkin plotina aqqındaki umumiy malümat teşkerilmege berilgeninden, Almazovnıñ sualine cevap berüvden qaçındı.

— Kotlovannı yañıçıq qazıp başladıñ, yuqarı byefniñ yüksekligini sorağanıñ zevqlı...— dedi o. — İç bağlanmay...
Sırt divarnıñ yüksekligi on metr olmaq kerek.

Bu seniñ içün kâfimi?

— Plotinanıñ uzunlığı?

— Üç yüz metr.
Özü keñ olacaq.
Siziñ bellegeniñizden oldıqça keñ.
Üstünden avtomaşinalar qatnaycaqlar.
Yuqarı byefniñ artında büyük tıynaq...
Derivatsion kanal boyu İskander betke suv ketecek. — Mansurov, er alde, injener.
Bu şeylerni bilmemesi mümkün degil,— suv, kanalnen keter eken, yetmiş metr yuqarı köterilecek.
Turbinalarnı areketke ketirecek.

— Ne vaqıt?
— İş sizge bağlı.

— Tek bizgemi?
Sizge de bağlı degilmi? — Almazov kovşnı çuqurğa yibere ve, topraq toldırıp, yalığa töke berdi. — Topraq qattılaşıp başladı, sezesiñizmi?
Kovş toldırmaq qıyın.
Balaban topraq kesekleri... bir şey añlamayım.
Kovş boş kibi körüne, amma ağır.
Bunda bir ikmet bar!

Bizim maşinadan yüz metr uzaqta Karim çalışa.
Oña köz etem, kovşı yerde yata.
Yalıda Kandıba ve dört nijnik dolanalar.
Bizim kovşnıñ bir tişi sındı.

Mansurov yanımızdan ketmedi.
Demir yol yasayatqan Hristofornıñ nijnikleri arasında bir talay qarışıp yurdi.
Ne yaptı?
%
%

Lâkin iş toqtap qaldı.
Kovş çuqırnıñ içinde topraqnıñ üstünden tayğalap kete berdi.
Tişleri topraq tabaqalarına ilişkende etrafta büyük yer dairesi qıbırdadı.
Yañı tros o derece tartıldı ki, mına-qoptı, mına-qoptı dep turdıq.
Almazov kovşnı bir yaqtan diger yaqqa attı, bort topraqlı yerler tapıp, toldurıp aldı.

Onıñ yanında turıp, yerniñ inatlığına taaciplendim.
Maşinist eecanlı edi, laqırdı etmege istemedi.
Belki yalıñız yerniñ üst tabaqası böyle qattıdır?
Belki bu çıtanı urıp ezsek, astı yımşaqtır?

Karimniñ maşinası kene toqtadı.
Mansurov kirkasını bıraqıp, oña taba ketti.

— Ne oldı? — dep soradı Almazov menden. — Karim nafile toqtamay, turğan.
Bar, baq!

Özü maşinanı toqtattı.

Men Karimniñ ekskavatorına yaqınlaşayatqanda, Mansurov yalı betke yuvurıp ketti.

— İşler nasıl? — dedim Karimge.
O, ümütten kesilgen alda, elini siltedi. — Kene tiş sındımı?
Meni Almazov yiberdi.
Niçün toqtay bergeniñni bilmek istey.

— Sınmay, ne yapacaq?— Karim öz sözüne özü izaat bere başladı. — Güzel ki, tek birdanesi sındı!
Amma mesele tişte degil.
Yerniñ üstü sılaq, yımşaq, astı — qattı.
Bir buçuq metr terenliginece qazdım, iş güzel ketti... soñundan bütünley taş çıqtı.
Başla, Nikolay!

Rıçag başına Kandıba oturdı.

— Nikolay? — men ayretke keldim,— tezden kovşıñdaki tişlerni sındırıp bitirir.

— Nikolaymı?
Bıraq! — Karim, menim şaqamnı añlamay, kerçekten darıldı.
Men ise buña sevindim,— işley bersin.
Daa yañıçıq Mansurovnen qavğa ettim.
Tukürdim... kabinadan tüştim.

Karim azaçıq külümsiredi.

— Bir de-birimizge, er alde çalışmaq kerekmi?
Nikolay boş tura.
Turğance, işlesin.

Maşina guruldep köçti.
Nikolayğa köz ettim, o qızışmay, muqayt çalışmaqta edi.

— Nasıl? — Karim qıçırıp Kandıbağa bir şeyler işmar etti,— kene ilişemi?

— Maşşalla, Nikolay! — dedim men,— balaban oğlan olıp ketkensiñ, amma yelquvanıñ titrey bere... keçike.

— E!
Tekaran...— Karim da sezdi. 
Kovş yerge kiralmay, topraq üstünde tayğalay, içine yalıñız lay ve qum kire.

— Kördiñmi?
Böyle çalışmaq mümkünmi? — dedi Karim, qaarlenip,— Mansurovqa, bir qararğa kelmek kereksiñiz, dedim.
Ellerini eki tarafqa açtı, közlerini aqayttı... bir şey aytalmadı.

— Baq!
Baq!
Nikolaynıñ işine baq! — dedim men.

Kovş büyük taşqa ilişti.
Tros tartıldı.
Eskavatornıñ kevdesi ögge egildi.

— Ey!
Ey!— Karim oña yumruğını kösterdi. 
Nikolay çar-çabik trosnı zayıflattı.

— Bu ne demek?
Kene krakovâkmı?
Ustten al!
Astta bir şeyge toqunma!

Nikolay indemedi, çalışa berdi.

— Kördiñmi? — dedi Karim maña,— oynaqlap başladı.
Oyna-oynama... bu endi iş degil.

Men öz ekskavatorımızğa qaytıp keldim.
Andrey Zaharoviçniñ kovşı topraqnı, Nikolaynıñkinden ziyade almaqta... lâkin bu, Karim degeni kibi... iş degil!

Maşinanıñ deşetli gurultisi arasında terenden qadın davuşı işitildi.

— Almazov, maşinanı toqtat!

%
%

— Cevdet, rubilnikni çıqar! — dep qıçırdı usta.

Men kögertege çıqtım.
Ekskavator yanında İrada turmaqta edi.
Onı körmegenim bir aftadan ziyade edi.
Qıznıñ çırayı aqçıllanğan, özü azğan.

— Selâm aleyküm, İrada! — hatrime şu arada soñki defa körüşüvimiz keldi. — Mında nasıl olıp tüştiñiz?

Yüzü qıp-qırmızı kesildi.
%
%

— Maşinağa ne oldı? — dep soradı o ve kögertege tırmaştı.
Almazov aşağıda turıp, yeñi emir beklemekte edi.
 — Vahid Samatoviç ayttı... sizde tolraq fena eken.


— Ebet... kovş bir şey almay.

— Çuqurğa tüşip baqmaq kerek,— dedi İrada. — Töpeden aşağı baqqanıñnen iş añlaşılmaz.

Yerge sıçrap tüşti, uçurımnıñ çetine bardı.
Soñ elinen işmar etip, Almazovnı çağırdı.
Eppi vaqıt aşağı baqıp turğan soñ, İrada çuqurnıñ içine tayıp tüşti.
Almazov tüşmedi.
Töpeden baqıp turdı.

Hayli vaqıttan soñ çuqurnıñ çetinde İradanıñ başı köründi.
Usta elini uzattı, qıznı töpege çekip çıqardı.

— Yoldaşevda iş nasıl? — dep soradı İrada,— sizdeki kibimi?

— Daa beter,— dep qıçırdım men töpeden.

— Bu konglomerat...— dedi İrada,— nafile yerde onı kovşnen köçürmek istep dögünesiñiz.

— Ya ne yapmaq kerek, İra?

— Sizgemi?
Bir şey de!
Konglomeratnı patlatmaq kerek...
Qazuvnı toqtatıñız.
Maşinanı artqa cılıştırıp qoyıñız...
Yarın yer patlatıcılar kelirler.
 — İrada közleriniñ qıyığından maña baqıp aldı,— Tursunov meni, vaziyetni bilmek içün yolladı.
Meseleni añlatırım.
Selâm, Hristofor! — İrada, niçündir, Duranidini şimdi eslep, elini sıqtı. — Köresiñizmi, iş nasıl olıp çıqtı?
Yañ başladıq degende taşlamaq kerek.
Men böyle olacağını bile edim.

Biz de işni evelden bilgen olsaq...
Amma ekskavatorlar yerni yalıñız bir buçuq metr terenlikte qaza bilecekler dep kimse aytmadı.
Aytqan olsalar, bir çareler körer edik.
Yoq, bunı İrada özü de bilmegenge beñzey, çünki ekskavatorlarnı çetke aydap, konglomeratnı patlatmaq istey.

Men bu hususta tüşüneyatqanda, yanımda Karamat peyda oldı.
Kelir-kelmez, İrada ile laqırdı eteyatqan Karimge gizliden köz etip aldı.

— Sizni körmegenim yüz yıl oldı, Karamat,— dedim men,— qaydalarda yurdiñiz?

— Komandirovkada edim... haberiñiz olmadımı?
%
%
%

%
%
%
%
%
%

%

%

%

%
%

%
%
%
%
%
%
%
%
