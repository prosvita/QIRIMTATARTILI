# Добросусідство

__Збірник творів__

Управління Верховного Комісару ООН в справах біженців — гуманітарна організація, покликана захищати та допомагати біженцям в усьому світі.

Біженці — це люди, які залишили свою країну з примусу.
Серед численних причин, в силу яких люди опиняються в ролі біженців, головними є конфлікти, що виникають у результаті етнічного напруження.
Генеральна Асамблея ООН також зобов’язала УВКБ ООН займатися питаннями осіб, що не мають громадянства.
Особи без громадянства — це люди, які не мають громадянства будь-якої країни і у зв’язку з цим не можуть користуватися правами і привілеями громадянина.
В Криму УВКБ ООН сприяє уряду України у виконанні процедур по скороченню кількості осіб без громадянства по висвітленню переваг громадянства.
Спільно з урядами та іншими організаціями УВКБ ООН розвиває і підтримує діяльність по запобіганню виникнення потенційних конфліктів.
Використання даних шкільних книг у контексті проекту УВКБ ООН/ДРБ Толерантна Освіта в Криму при активній участі учнів допоможе у зменшенні проявів нетолерантності і таким чином в першу чергу скоротить можливість виникнення біженців.
Проект толерантної Освіти також був проведений у Республіці Киргизстан.

## Домашній музей

__Османова Майє, 15 років, м.Джанкой__

Я, Османова Майє, кримська татарка, учениця 10 класу.
Я не прожила ще умудреного роками життя, не осягнула істини історії, не вникла у суперечки політиків.
Я дивлюся на світ ще ледь прозрілими очима, роблю свої перші самостійні кроки, намагаюся з обережністю оцінювати те, що відбувається.

Беручи участь у конкурсі «Добросусідство», я не надіюся виграти призове місце, одержати грошовий приз, ні.
Я хочу поділитися тим почуттям вдячності, тією радістю спілкування з друзями.
Тією окриленістю, коли хочеться бути ще кращою, добрішою, приносити більше радості людям, з якими спілкуєшся.

Коли ми приїхали до Криму із міста Андижану, мені було 6 років, а моїй сестричці Лерочці — З роки.
З нами  не було поряд бабусі, дідуся.
Їх нам замінили сусіди — тітка Люба і дядько Аркаша, росіяни за національністю.
Вони нам до сьогоднішнього дня дають ту любов і турботу.
І як мені стає страшно й образливо, коли дорослі люди, іноді, звинувачують російський народ у багатьох наших бідах, вимагаючи їх покарання і вигнання.

За згадками батьків, під час нашого переїзду в 1988 році у місто Джанкой, стосунки з кримськими татарами були дуже натягнуті.

І одним із перших моєму татові на роботі руку дружби і допомоги простягнув дядько Андрій — українець.
Коли вони приходили до нас у гості з дружиною, тіткою Катею, у нас виходив ціле свято.

Як приємно, коли приходила до нас тітка Іра — великий друг нашої сім’ї і вітала нас з мусульманським святом «Курбан байрам» кримськотатарською мовою, цілуючи руки батькові й матері, з великим трудом, але з такою гордістю промовляючи слова вітання.

Одного разу, на уроці історії України учитель розповідав про виселення кримських татар із Криму.
І причину виселення — зрада кримськотатарського народу у Великій Вітчизняній війни.
У класі я була одна кримська татарка.
Мені було соромно і страшно,я прийшла додому у сльозах, і боялася іти наступного дня у школу.
І ось тоді мені мама показала наш маленькій «домашній музей», де зберігалися листи з війни: пожовклі, списані рівним дрібним гарним почерком, написані як російською, так і на латині — листи дідуся.
Показала вирізку із газети «Правда» від 25 вересня 1954 року. 
 «Капітан Аблялімов Сервер Аблялімович нагороджений орденом Вітчизняної Війни 2-го ступеня».
І похоронку — повідомлення від 14.06.1949 р.:«Гвардії капітан зам. ком. стр. батальйону Аблялімов Сервер Аблялімович у бою за Соціалістичну Вітчизну, вірний військовій присязі, проявив героїзм і мужність, загинув 26.03.1945 р., похоронений з відданням військових почестей.
Господський двір. Ян. Угорщина».

Наступного дня я уже не зігнулася би під словом «зрадники», йшла впевнено, гордилася своїм народом.
І як я вдячна учням із класу, які ні разу не нагадали про це, не принизили і не образили мене таким «звинуваченням».

Вони виявилися мудрішими від учителя.
 І дорослі, котрі вимагають за все відплати, а покарані будемо ми — їх діти й внуки.
А нам, навпаки, хочеться жити, дружити, приносити тільки користь нашому Криму, відроджувати Крим.
Він належить не минулому, а теперішньому і майбутньому, а значить нам — дітям.
Крим — це краса, і неможна затьмарювати його красу злом, горем і війною.

Пропоную проводити у День захисту дітей «Форум дружби».
Це буде велике видовищне свято, де у національних костюмах діти різних національностей, що проживають у Криму, могли б розповісти про історію, культуру і побут свого народу, супроводжуючи його піснями і танцями,і потім усім взятися за руки, зробити великий хоровод, пройтися містом, співати пісню одну на всіх, по куплету усіма мовами.
Такою піснею могла б бути пісня про усмішку із мультфільму «Крихітка Єнот».

Може цим ми навчили би дорослих дружити, любити, поважати один одного, не згадуючи про минуле, а жити сьогодні з надією на краще майбутнє.

## Приїжджай, Евелін!

__Павло Ольшанський, 8 років, м.Керч__

Минулої осені я поступив у 1 клас гімназії свого рідного міста героя Керчі.

У нашому класі навчаються ЗО дівчаток та хлопчиків різних національностей:Автонді — грузин, Мері й Марк — євреї, Юра — німець, Гаяне — вірменка, Луїс — іспанець, росіяни, я — українець.

У наш клас прийшла дівчинка з гарним ім’ям Евелін.
Евелін — татарочка.
Учителька посадила нас за одну парту.
Ми подружилися.
Після уроків ми з Евелін йдемо до дому однією дорогою.

Я допомагаю їй нести портфель.

По дорозі ми говоримо про новини минулого дня, про плани на завтрашній день.

Одного разу, в один із вільних днів, Евелін запросила мене до себе у гості й познайомила зі своїми рідними: татом, мамою, маленьким братом, дідусем і бабусею.
Ми сиділи за гарно прибраним столом, пили чай з пирогом, пригощалися фруктами.

Від дідуся і від бабусі Евелін я спитав звідки вони приїхали.
Вони приїхали до нас у Керч із далекої Середньої Азії.
Колись давно, коли Евелін і її маленького братика не було на світі, дідусь і бабуся жили тут, у Криму, дуже багато років.

Але ось 22 червня 1941 року почалася Велика Вітчизняна війна,18 травня 1944 року татарське населення Криму зазнало депортації, значить, виселення з рідної землі.

Багато зруйнованих безлюдних сіл і хуторів зникли з карти нашого півострова.

Зараз депортовані народи повертаються у Крим, на свою Батьківщину.

У нас у Керчі проживає понад 70 націй і народностей.

Я часто згадую як узимку ми з Евелін ходили до моря і підгодовували голодних лебедів, що замерзали, які прилітають до нас зимувати.

А цим літом Евелін поїхала у Москву.
Я дуже сумую.

Приїжджай, Евелін, наступного літа!

## Голуби

__Галина Руденко, 11 років, село Лобаново__

Засновниками нашого села були чехи.
Навіть називалося воно Богемка.
Недавно йому виповнилося 135 років, і приїхали до нас у школу гості з Чехії.

Директор попередила нас: «Діти, коли у школі будуть гості, не забувайте, що ви культурні люди!»

«А як же ми їх зрозуміємо?»

«Зрозумієте», — посміхнулася Юлія Павлівна.

І ось вони приїхали — молоді юнаки і дівчата.
Ми віталися з ними, а вони посміхалися, щось говорили по-своєму і тиснули руки.
Коли вони йшли школою, вони захоплювалися затишком і красою,говорили: «О-о?» — і посміхалися.
І ми розуміли,що їм подобається.
А коли ми заспівали для них пісню — вони радісно аплодували.
Права була директор, якщо захочені зрозуміти друга, то завжди зрозумієш.

Хоч у житті іноді розібратися буває і важко.
У моєї подруги Заринки є бабуся, яка любить нам усе пояснювати.
Ось я її одного разу і запитала: «Навіщо ж ви приїхали у Крим, покинувши обжиті місця?»
А вона так мудро мені пояснила, що природа людини така, що у чужому краю, може, і яблука у два кулаки, а на рідній землі тільки колючки ростуть, але земля рідна, і кращої від неї для людини немає.

Пам’ятаю, у першому класі нам учителька читала, що голубів якось із Києва в Іркутськ продали.
Два роки летіли голуби додому.
На новому місці і голуб’ятня була гарна, і годували ситно, але не було гніздо рідним.
Так, мабуть, й люди не можуть без батьківщини.

Дружно живуть у нашому селі чехи, українці, росіяни, татари, і для всіх воно рідне, для всіх – батьківщина.
Може і кращі є села, але нам воно дорожче від інших.

## Перемогла дружба

__Бахмач Влад, 16 років, м.Феодосія__

Наш світ побудований так, що ми живемо серед людей різних національностей.
Прекрасно видно це у нашому великому домі — Криму.
Добрими сусідами стали росіяни й українці, татари й німці, болгари, греки, євреї, вірмени та багато інших народів.
Давно відомо, що не можна вибирати друзів за кольором очей, волосся і шкіри.
Національності не можуть бути поганими і добрими,поганими і добрими бувають тільки конкретні люди.

Я за національністю німець і хочу розповісти історію кримських німців.
Дідусі наших дідусів приїхали у Росію дуже давно.

Вони славилися своєю майстерністю і знаннями.
їх поважали за їхнє працелюбство і любов до порядку.
Росія, Україна і Крим стали для них рідним домом.
Довгі роки німці жили у дружбі з іншими народами на новій Батьківщині, разом працювали й відпочивали.

Але сталася велика біда для всіх народів — почалася Друга Світова війна.
Через гіршу частину німців усіх людей цієї національності стали вважати ворогами.

День 18 серпня 1941 року став страшним днем для кримських німців.
Усіх їх посадили у вантажні вагони й відправили у Сибір, на Урал, у Казахстан.
Від холоду, голоду, труднощів помирали під час далекого шляху.
А ті, хто уцілів, опинились у лісі, в полі, на незаселених місцях.
До цього часу почався зимовий холод, а у багатьох не було навіть теплого одягу.
Тих, хто після цих важких випробувань вижив, ще довгий час вважали ворогами.
У багатьох із німців не було можливості вчитися, розмовляти рідною мовою, нормально жити та працювати.
Лише через багато років після цього німці й інші народи, що пережили таке горе, змогли повернутися у рідні місця.

Час загоює рани.
Дружба німців з іншими народами росте і міцніє.
Недавно відбувся фестиваль німецької культури у місті Феодосії, у якому я брав участь.
Це свято від усієї душі вітали гості різних національностей: росіяни, українці, вірмени, корейці.
Учасники фестивалю і його гості познайомилися з історією міста, його визначними пам’ятниками.
Я дізнався про те, що у Феодосії у 1941 році загинуло п’ятдесят тисяч чоловік: відомий феодосійський десант.
Фашизм приніс багато горя багатьом народам.

Я знаю один дуже сильний вірш Марини Цвєтаєвої «Німеччина».
У ньому є такі рядки:

О, діва за всіх рум'яніша Серед холодних гір —  
Німеччина!  
Німеччина!  
Німеччина!  
Ганьба.  
Пів карти прибрала до кишені,  
У старовину — казками туманила,
 Нині — танками наповнена.

Це були ганебні для Німеччини роки.
Фашизм приніс багато горя.

Деякі мої ровесники іноді називають мене фашистом.
Мені образливо і я намагаюся пояснити, що не всі німці були фашистами.
Мабуть, тому зараз, через п’ятдесят шість років, місто зуміло вибачити німецький народ і радісно прийняти його на своїй землі.
Місто вибачило-це було моє найбільше враження про фестиваль.
Я пишаюся своєю Вітчизною.
Дружба все перемогла!

Фестиваль став святом.
Ми будемо будувати у Криму наш новий спільний дім.
Адже у нас одна спільна земля й одне сонце, яке світить для всіх і зігріває нашу дружбу.
