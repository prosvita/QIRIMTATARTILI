## КОЗЬЯШ ЧЕШМЕСИ

Хан залым ве серт олгъан. Кимсени аджымай. Пек къуд- ретли олгъан, амма залымлыгъы къудретинден де кучьлю экен. Хан тахткъа къан тёкюп чыкъкъан. Тахткъа отурдыгъы заман озь несилиндеки чешит я ш таки бутюн огълан б ал ала р- ны пычакътан кечирткен. Илериде тахткъа ынтылгъан адам къалмасын, деп тюшюнген.
О баскъынджылыкъкъа чыккъанда ер янып, тек кулю къалгъан. Юрегине ич бир шикяетлер, ич бир козьяшлар тесир этмеген, къурбанларынынъ къаны оны севиндирген. Адамлар бу укюмдарны корьгенде титрегенлер, къайда булун- масын, къоркъу деген шей онынъле берабер юрген.
— Укюмдардан къоркъкъанлары яхшы, — де ген Хан.
Укюмранлыкъны, шан-шурети Хан севги ве мерхаметлик- тен устюн корьген. Бойле вакъытта козюне пара биле корюн- меген.
Амма инсан насыл залым олса-олсун, эпси бир инсан- дыр, онынъ да джаны бар. Таштанмы, демирденми — джан- дыр. Ташкъа урсанъ сесленир, демирге урсанъ, зынгъыл- дар. Халкъ арасында исе Ханнынъ юреги ёкъ экен, деген сёз даркъагъан. Юрек ерине бир топ юнь осе экен. Юньден сес-солукъ чыкъармы? Бойле сагъыр юрек биревни динъ- лерми, аджырмы?!
Бу дюньяда эр шейнинъ сонъу ола, вакъты келип Хан да къартая. Юреги зайыфлаша, бу вакъыт юрегине севги кире. Бир топ юнь инсан юрегине чевириле. Адий инсан юреги.
Къарт Ханнынъ харемине назик, дюльбер бир къызчыкъ- ны кетирелер. Ады Диляра экен. Харемнинъ баш агъасы бу эсирени пек макътай.
Диляра къарт Хангьа ачувнен бакъса да, о къызны бирден пек севе. Узун омюр кечирген Ханнынъ юреги сызлай. Мегер онынъ юреги джанлы экен, эр кеснинъки киби агъламагъа,
севинмеге биле экен.
Диляра исе, кунештен махрум олгъан чечек киби, эсир- ликте сарып-сола. Къарт адамгъа севда олмакъ даа да агъыр экен, о къан агьлап башлай. Бу дуйгьунынъ инсан юрегине не къадар агьыр олгъаныны Хан яхшы анълай.Хан иранлы мимар Омер устаны чагъырып, шойле эмир бере:
— Ойле бир шей яп ки, таш биле эркек юреги киби агъ- ласын.
— Къыз пек дюльбер эдими? — деп сорай уста.
— Сен онынъ акъкъында сорама! О генч, кунеш киби шав- лели, гогерджин киби назик, саарь ели киби хафиф, бал киби татлы...
Омер эп Ханны динълей ве озю исе таштан насыл этип инсан козьяшыны акъызмакъны тюшюне.
— Таштан нени сыкъып чыкъармакъ мумкюн? — дей о Хангьа. — Таш сессиз, ондан седа чыкъмаз. Лякин сенде джан бар экен, демек ташта да олмалы. Сен гъалиба козья- шынъны таш ичинден акъызмакъ истейсинъ?! Яхшы, мен оны япарым. Таш агълар. О меним дердим акъкъында да сёйлер. Яни Омер устанынъ дерди акъкъында. Эркеклер насыл агълагьанларыны инсанлар корьсинлер. Санъа акъикъатны ачайым, сен меним эр шейимни чекип алдынъ. Тувгъан топрагъымны, къорантамны, адымны, шанымны алдынъ. Меним козьяшларымны даа кимсе корьмеди. Чюн- ки меним тек къальбим агълады. Энди ташта козьяшларымны корерлер. Бу сенинъ севгинънинъ ве меним аятымнынъ козьяшлары олур...
Мермер таш устюнде Омер япракъларны ойды. Ортасын- да исе инсан козюни ясады, иште шу козьден гедже-куньдюз ташны сессиз инълеткен аджджы-аджджы козьяшлар йыл- лар, асырлар девамында турмадан акъаджакълар.
Чечекнинъ янында Омер чыкъчыкъ балабаннынъ ресими- ни де япты. Уста бу боджек шубеленюв темсили олгъаныны анълатты. Демек, Ханнынъ юрегини, меним ичюн энди се- винч ве кедер, севги ве нефретнинъ не кереги бар, киби шу- белер кемиргенини яхшы биле эди.
Иште о вакъыттан берли чешме аля бу куньгедже Багъ- часарайда тура, ве гедже-кудьдюз ондан эп козьяшы там- лай...
Омер Диляранынъ севгисини ве кедерини, омюри ве олюмини, озюнинъ азаплары ве козьяшларыны асырлар узьре алып кечти...
