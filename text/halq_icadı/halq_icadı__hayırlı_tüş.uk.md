## Подарований сон

У далекі часи жили в одному селі двоє друзів — Асан і Гасан.
Асан пас сільську череду, а Гасан збирав у лісі сухі гілки дерев, складав їх у в’язанку і носив у місто продавати.
Ось так вони й жили: вставали рано, лягали спати пізно, а коли випадали рідкісні дні поганої погоди, коли худобу не виганяють на пашу, коли в лісі мокро і холодно, друзі розпалювали вогонь і, сидячи біля нього, розповідали один одному всілякі історії.

Одного разу Асан побачив сон: одна велика і дві маленькі зірки скотилися по срібному променю з високого небосхилу прямо йому на долоню.
Асан розповів цей сон Гасану.
Через кілька днів Гасан, продавши на базарі свою в’язанку дров, купив коржів, сиру, а решту грошей віддав ворожці, котра сиділа біля входу на базар, і попросив розгадати сон Асана.
Розсипала ворожка пригорщу різнокольорової квасолі і каже:

— Срібний промінь — це далека дорога.
Велика зірка — це кохання, яке прийде до того, хто відважиться на цю дорогу.
А дві маленькі зірки — це діти...

% Повернувся Гасан додому, розповів Асану розгадку його сну і запитав, чи зважиться Асан вирушити в далеку дорогу.
На що Асан відповів:

— Не можу залишити своїх старих батьків.
Якщо ти хочеш, я можу подарувати цей сон тобі.
Мені бабуся, коли був я маленьким, розповідала, що коли від щирого серця подарувати свій сон іншій людині, то сон може здійснитися.
Бери цей сон собі, я його дарую!
Проте, за однієї умови: якщо сон збудеться, ти обов’язково пошлеш мені звісточку, що живий-здоровий, що не забув про нашу дружбу.

Гасан дав слово Асану виконати його прохання і вирушив у дорогу.

Три роки блукав по світу Гасан, у різних країнах побував, ума-розуму набрався.
Одного разу ніч застала його в дорозі.
% Ішов він сам-один дорогою, і раптом його наздогнав вершник із запасним конем, кинув йому в руки повіддя: «Стій тут і чекай», - сказав і помчав у темряву.

% Стоїть розгублено Гасан, тримає коня за повід, чекає .
Минув якийсь час, під’їжджає до нього другий вершник і каже:" Сідай на коня, поїхали!
— і додав: — Поспішай, за нами може бути погоня."
Гасан стрибнув на коня і кинувся вслід за вершником.
Зупинилися вони аж на світанку, щоб дати коням перепочити, і почали з подивом розглядати один одного.
Гасан із задоволенням відповідав на всі його запитання, але сам запитувати не наважувався.
Певно, юнак хоче знати, чи чесний і порядний чоловік його випадковий попутник.
% Трохи відпочивши, вирушили далі.
Одного разу, коли вони зупинилися на нічліг, юнак розповів йому таку історію:
"У давні часи в одному місті жив старий чоловік, було у нього троє синів.
Якось старий, відчувши, що наближається смерть, зібрав синів, заповідав їм бути чесними, справедливими, не зазіхати на чуже добро, жити зі своєї праці.
Потім він говорив з кожним окремо.
Спочатку покликав найстаршого: 
"Сину мій, в саду під старою грушею закопаний горщик із золотом.
% Брати твої ще молоді, ти найстарший, ти знаєш ціну грошам, візьми золото і розумно витрачай його з братами разом .
% Вчи їх добру", - сказав він.
Син вийшов від батька задоволений, гадаючи: 
«Батько мене любить більше, ніж братів, тому й розповів мені про свою таємницю».
Тим часом батько покликав середульшого сина і сказав йому:
"Сину мій, в саду під старою грушею закопав я про чорний день горщик золота.
Старший брат сам заробляє собі на хліб, у мене серце крається за наймолодшого.
Візьми золото і допомагай молодшому братові стати твердо на ноги, а як буде потреба, то допоможеш і старшому."

Під кінець батько покликав молодшого сина і каже: 
"Дитино моя, я дуже хворий.
В саду під старою грушею я закопав про чорний день горщечок із золотом.
Брати твої вже дорослі, можуть самі заробити собі на хліб.
А ти ще молодий, тобі потрібна допомога, щоби стати на ноги.
Візьми золото, але витрачай його розумно.
Треба буде — допоможеш братам."

Через кілька днів старий помер.
% Сини поховали його, помолилися за упокій душі батька.
% Наступного дня старший покликав братів і каже:
"Перед смертю батько сказав мені, що в саду під старою грушею він закопав горщик із золотом.
% Я сьогодні розкопав землю під деревом, але геть нічого не знайшов.
% Кому з вас він розповідав про це золото?"- запитав він
% Брати зізналися, що батько і їм розповів цей секрет, але золота вони не брали.
% Наступного дня старший брат повів своїх братів до судді і розповів про батьків заповіт.
% Суддя їм і каже:
"Отже, ви прийшли дізнатися чи не обманив вас батько перед смертю?
Я добре знав вашого батька і, перш ніж відповісти на ваше запитання,  розповім вам одну давню історію.
У давні часи, в одному селі жили по-сусідству юнак і дівчина.
Настав час — покохали одне одного.
Але трапилось так, що чоловік, який жив на іншому кінці села, заслав сватів, і батьки дівчини дали згоду на шлюб.
Коли наблизився день весілля, дівчина прийшла до юнака і все розповіла йому.
Юнак запропонував їй утікати, але дівчина не погодилася:
— Якщо я так зроблю, мої батьки помруть від ганьби.
Адже вони дали слово і взяли подарунки від нареченого.
% Що поробиш, така вже моя доля.
% Я прийшла попрощатися з тобою і подарувати на пам'ять гаманець, який вишила своїми руками.
Нехай він нагадує тобі і про наше кохання.

% — Якщо хочеш попрощатися зі мною і зробити мені подарунок, прийди сюди відразу після закінчення весілля, тоді й подаруєш,— сказав парубок.

% У день весілля наречену відвезли в дім нареченого і провели до святково прибраної кімнати.
Коли закінчилося весільне бенкетування, жениха також провели до цієї кімнати.
Він підійшов до нареченої і бачить, що вона сидить сумна й задумана.
«Чому ви такі зажурені,— запитав він,— адже сьогодні для нас з вами радісний день!»
% Нічого не приховуючи, дівчина розповіла жениху про свого сусіда, про свої почуття до нього, навіть показала гаманця.
Подумав жених та й каже: «Коли ви дали обіцянку, то підіть і попрощайтеся."

Дівчина подякувала женихові за доброту, за довіру і пішла на інший кінець села сама.
Коли дівчина у весільному вбранні увійшла в дім парубка, він був дуже здивований.
% Дівчина розповіла йому про розмову з женихом, про його рішення і, подарувавши гаманець, назавжди попрощалася з парубком.

Не встигла дівчина вийти на дорогу, як її схопили злодії і привели до свого отамана.
% Отаман, побачивши наречену, вирішив взяти її собі за дружину.
І ще він запитав її, чому вона, не злякавшись нічної темряви, сама-одінісінька йшла безлюдною дорогою.
Дівчина розповіла отаману про весілля, про прощання з коханим.
% Отаман вислухав, задумався, а потім сказав:

% "І парубок твій, і чоловік виявили високі почуття благородства, але й ми, розбійники і злодії, не поступимося їм в благородстві, скажи, де дім твого чоловіка і ми тебе проведемо, щоб тебе ніхто не скривдив.
% На цьому місці суддя зупинився.
Попутник Гасана також замовк і, освіживши горло джерельною водою, запитав:

— Як ви гадаєте, кому по праву належить дівчина: парубку, який її кохав, жениху чи отаманові злодіїв?

% — Благородство жениха вище за благородство інших, бо він своїм вчинком викликав на благородний вчинок і парубка, і отамана, - відповів Гасан.

Попутник Гасана схвально кивнув головою і продовжив свою розповідь:

— А тепер слухайте, чим скінчилася історія з золотом.
Суддя також запитав братів, хто з них трьох найблагородніший.

Старший сказав:"Благородний  - жених, бо він, не знаючи дівчини, довірився їй і дозволив піти попрощатися з коханим."

% Середній брат висловив свою думку:" Благородним є парубок, який кохав дівчину."

Молодший брат сказав:"А я вважаю, що найблагородніше вчинив отаман злодіїв.
Злодії часом вбивають людину через однісіньку монету.
А тут, коли здобич сама прийшла до них у руки, вони не тільки не посягнули на честь дівчини, на її багате вбрання, а й навіть провели її додому."

Тоді суддя підвівся і сказав:"Ну ось, ваша суперечка й вирішилась.
Недарма кажуть:"Ворон ворону ока не виклює."
Так що горщечок із золотом знаходиться у вашому домі, і викопав його з-під дерева ваш молодший брат.

Молодший брат погодився з рішенням судді і попросив у старших пробачення.
Сказав, що так він вчинив тільки тому, що був упевнений у тому, що тільки йому одному батько довірив таємницю.

На світанку Гасан і його попутник вирушили в дорогу.
Під вечір вони були вже біля стін великого міста.
А коли опинилися у величному, багато вбраному домі, юнак покликав слугу і наказав йому запросити в гості старійшину кварталу, муллу та шанованих людей.
Через деякий час слуга повернувся і сказав, що все готове для прийому.
% Гасан вже давно зрозумів, що юнак — господар цього великого і красивого дому.
Але трапилося й те, чого він не очікував.
Юнак сказав Гасанові:

— Будь ласка, йдіть і зустріньте почесних гостей, пригостіть їх добре.
% Після попросіть, щоб священик обвінчав нас.
Віднині ви господар цього дому і голова сім’ї, а я — ваша дружина.
% І раптом виявилось, що супутник Гасана - гарна дівчина.

Через сорок днів після весілля Гасан влаштувався на роботу в палаці падишаха.
Минув рік — і про нового працівника знав сам падишах.
Знав, що цьому чоловікові можна доручити будь-яку роботу, і він виконає її з честю.
В Гасана з’явилося багато друзів, але й недругів виявилось не менше.
Вельможі заздрили, що падишах усе частіше й частіше доручає прибульцю найвідповідальніші справи і що вже удостоїв його найвищої нагороди.

Якось дружина каже Гасану:

— Ми немало подарунків одержали від падишаха.
Не завадило б і його запросити до нас у гості.

Гасан послухався дружину і вчинив так, як вона сказала.
Але падишах перш ніж дати згоду наказав своєму візиру:

— Піди і поглянь, як живе Гасан, який в нього дім.
Чи настільки він багатий, щоб запрошувати в гості падишаха і його візирів?

Візир перевдягнувся вуличним торговцем і прийшов у дім Гасана.
% Побачивши господиню дому, вражений він залепетів:

— Так ось ти де, красуне.
Ти перехитрила мене тоді і вислизнула з моїх рук, а тепер ти від мене нікуди не подінешся!
Візир, забувши, що зараз він усього лише вуличний торговець, ухопив жінку за руку.
Вона злякалася і закричала.
Слуги з палиця ми в руках накинулися на насильника, побили його і виштовхали за ворота.

Наступного дня візир прийшов до падишаха і почав вихваляти дружину Гасана:

%— О ясновельможний, така красива жінка гідна бути дружиною самого володаря.
Якщо ви того бажаєте, я можу вам порадити, як це зробити...

Падишах викликав Гасана і сказав:

— Я не можу піти до тебе в гості і ось чому.
В мене захворіла дочка і вилікувати її можна, скупавши в молоці буйволиць.
Візьми з собою в дорогу все, що тобі необхідно, і без молока не повертайся.

Сумний прийшов додому Гасан, розповів дружині про доручення падишаха.

Дружина розсміялась:" Це зовсім не найважче доручення!"

Дружина зібрала Гасана в дорогу, дала йому торбинку з пахучою травою і сказала:

— Три дні будеш їхати степом на захід сонця.
На третій день на твоєму шляху з’явиться велике озеро.
До цього озера на водопій приходять дикі буйволиці.
На стежці, біля води розсип половину трави.
Першою по стежині піде старша буйволиця, а коли вона нап’ється, ти сміливо підійди до неї і дай понюхати торбинку.
Понюхавши цієї трави, буйволиці підуть за тобою хоч на край світу.

Минуло всього десять днів, і все місто з острахом і подивом дивилося, як в’їжджає в місто Гасан, а слідом за ним йде ціле стадо диких буйволиць.
% Гасан піднявся до падишаха і каже:

— О ясновельможний, господар стада диких буйволиць сказав, що тільки свіже молоко може вилікувати вашу дочку, а подоїти буйволиць повинні найбільш близькі вам люди.

% Падишах і його візирі глянули з вікон палацу на майдан, де грізно виставивши роги, стояли дикі тварини.
Від страху вони оніміли.
% Першим отямився падишах і промовив:
— Я накажу гідно відзначити тебе за те, що ти виконав таке відповідальне доручення.
Але, поки тебе не було, табіби вилікували мою дочку.
Отож можеш відпустити це стадо в степ. 

% Гасан пішов, а падишах і його візирі довго міркували, як позбутися слуги.
% Одного дня падишах кличе до себе Гасана і каже:
— Нещодавно я отримав листа від свого друга, заморського султана, де він пише, що надіслав мені в подарунок дванадцять верблюдів, вантажених зливками золота.
Цей караван давно вже повинен був прибути в нашу столицю.
Певно, десь на шляху його перехопили розбійники.
Я доручаю тобі відшукати цей караван і привести його сюди.

Повернувся додому Гасан і розповів дружині про нове доручення падишаха.
Вислухала його дружина і каже:
— Ось тобі амулет.
Три дні будеш їхати на схід сонця.
На третій день побачиш чудесний сад.
Сміливо в’їжджай у нього і передай дівчині, яка тебе зустріне, цей амулет.

Три дні їхав на схід сонця Гасан, на третій день зупинився біля воріт чудесного саду.
Ворота відчинилися, і він сміливо в’їхав туди.
Зустріла його дівчина, дуже схожа на дружину.
Гасан зістрибнув з коня, уклонився і подав дівчині амулет.
Дівчина запросила гостя в дім, посадила за стіл.
Під час трапези Гасан розповів їй, з яким дорученням він приїхав.

— Так ви, виявляється, наш зять.
Ваша дружина — моя старша сестра, яку в нас викрали.
Я дуже скучила за нею.
Завтра на світанку вирушимо в дорогу.

Через три дні Гасан, сестра його дружини та її слуга були вже в місті, сестри зустрілися і довго витирали сльози радості на очах.
Наступного дня слуги очистили двір від речей і застелили землю тонким шовковим полотном.
Сестри вийшли в центр двору і почали читати молитву
Щоразу, коли вони ступали, за ними залишалися зливки золота.
% Як того й хотів падишах,дванадцять верблюдів, навантажених золотом, привів до палацу Гасан.
Він прийшов до падишаха й сказав, що Диви пустелі допомогли йому розшукати загублений у пісках караван.
% Однак, замість того, щоб радіти, падишах занурився в роздуми.
% Кілька днів потому викликає падишах Гасана і каже йому:
— Останнім часом я почуваюся дуже кепсько.
% Нещодавно наснився мені сон, який все не дає спокою.
Ніби прийшли до палацу батько, мати, мій царствений дід і його дружина, прийшли, хочуть мені щось сказати, але не можуть.
Я зрозумів, що вони чомусь на мене ображені.
 Проте висловити свою образу тут, на цій тлінній землі, не можуть.
Я прошу тебе виконати моє останнє доручення.
Якщо ти його виконаєш, я не пошкодую для тебе півцарства.

— І що я повинен зробити? 

— Вирушай на той світ, знайди моїх рідних і запитай, чому вони на мене образились, що я мушу зробити, аби повернути їм спокій.

Гасан повернувся додому і про все розповів дружині.
Дружина порадила йому піти до падишаха, попросити в нього сорок днів терміну і сорок овець.
Гасан так і зробив.

У ніч на сороковий день Гасанова дружина і сестра перевдяглися в одяг своїх служниць, вийшли з міста і набрали багато золи.
Повернувшись додому, вони одягли на Гасана старий порваний халат, вимазали йому сажею ноги, руки, обличчя, обсипали з голови до ніг золою.
% Потім, написавши падишаху листа ніби з того світу від імені його рідних,  дали його в руки Гасану.

На світанку Гасан пішов до палацу.
Він ішов вулицею і голосно вигукував:

— Не хочу, не хочу я жити на цьому світі!
Недобрий наш світ!
На цьому світі тільки горе і біди!
% Язик мій німіє, серце палає!
Який прекрасний і добрий той світ!
Тільки на тому світі є справжнє життя!

Поки Гасан дійшов до палацу, падишаху і візирам вже доповіли, що Гасан повертається з того світу.
Вигукуючи і плачучи, увійшов Гасан до палацу і, упавши падишаху до ніг, подав листа.

% — О ясновельможний, у цьому листі ваш батько,матінка, ваш царствений дід і його дружина, написали, чому вони образилися на вас.
Там я зустрів і батьків ваших візирів, у листі є рядочок і про них.

Ледь падишах і візирі закінчили читати листа, Гасан почав корчитись і плакати:

— Тільки там, на тому світі блаженство і безмірна радість!
Той світ — насолода, цей світ — місце прикростей і образ!
Відпустіть мене якнайшвидше, я піду на той світ, я більше не можу жити на цьому світі!
Той, хто побував там, ніколи, ні за які царства не погодиться дихати брудним повітрям цього мерзенного світу!
% Швидше відпустіть мене!

Прочитавши листа, падишах і візирі розчулились, їхні очі наповнилися слізьми...
Падишах попросив Гасана розповісти, якою дорогою ішов він на той світ, чи важко йому було.
 Вислухавши його відповідь, запитав:
— А чи могли б і ми побувати там?
% О так, ясновельможний, накажіть скласти на майдані триста сажнів сухих дров, триста копиць найпахучішого сіна, на все це потрібно вилити сто чанів запашної олії.
Підпалити все це може тільки той, хто побував на тому світі.
% Адже лише він може добути вогонь із сонячного світла,- сказав Гасан.

Весь тиждень заготовляли на майдані дрова, сіно, бочки із запашною олією.
Дружина дала Гасанові смолоскип і сонячне скло, зодягла його в незвичайний одяг, бо падишах доручив йому підпалити вогнище.

Ясного сонячного дня, святково одягнуті падишах, візирі, знатні вельможі вишикувались біля драбини на платформу, встановлену поверх дров.
Падишах привселюдно оголосив Гасана падишахом на той час, поки його тут не буде.
Гасан передав падишаху шовковий шнур і порадив, коли вони піднімуться нагору, нехай прив’яжуться один до одного, щоб хтось не відстав у дорозі.

Падишах і вельможі піднялися нагору.
Гасан відставив драбину, за допомогою сонячного скла запалив факел і урочисто пішов по колу, підпалюючи сіно і дрова, що лежали впереміж.
В одну мить величезне полум’я спалахнуло під небо.
% І поки вогнище горіло, музиканти били в барабани.
Минуло небагато часу, і величезне вогнище згоріло дотла, піднявши на небо злого падишаха і його зажерливих придворних.
Попіл, що залишився від вогнища, склали в міцну дубову бочку і закопали в самому центрі майдану.
Гасан, ставши головною людиною в державі, зібрав відомих своєю чесністю і порядністю людей і обрав з їхнього числа візирів, суддів, хранителів казни, збирачів податків, тлумачів законів.
У країні настав мир і спокій.

% Одного разу під час відпочинку Гасан сидів у саду і грався зі своїми сином і дочкою, а поруч сиділи дружина і її сестра, дивлячись на них, він промовив:
— Люба моя, я й досі не зрозумів, чому побачивши тебе, візир падишаха намагався зжити мене зі світу?
% — Ви, напевно, вже здогадались, що я і сестра походимо з роду фей.
% Зростали  ми з сестрою в тому саду, де ви вже бували.
Якось повз наш сад проїжджав падишах сусідньої держави, він побачив мене і вирішив взяти до свого гарему.
Темної ночі слуги падишаха викрали мене і привезли до палацу.
Падишах призначив день весілля, а сам на радощах поїхав на полювання.
% Візир падишаха зглянувся, пообіцяв визволити мене з палацу і відвезти до сестри в сад.
Я повірила йому.
 Гадала, що маю справу з чесною і порядною людиною.
Він таємно приніс мені одяг джигіта і підкупив одного з конюхів, сказав, що буде чекати неподалік міста.
% Я так і зробила.
Але візир збився з дороги, і конюх замість нього віддав повіддя коня вам, тож я зустріла на дорозі вас.
Значить так було визначено Всевишнім.
Тепер я знаю, що візир хотів викрасти мене і запроторити навічно у власний палац далеко від міста.
Тому, побачивши мене в місті і дізнавшись, що я ваша дружина, він вирішив нам помститися.
% Значить так навіщували зірки..."- сказала з посмішкою дружина.
% Коли дружина промовила ці слова, Гасан згадав про сон, подарований йому Асаном, і слова Асана, котрі він сказав на прощання.
Гасан не став надовго відкладати справу, а вже наступного дня до сусідньої держави пішов караван верблюдів.
% Рівно через місяць караван повернувся, і Асан разом з ним.
Він постав перед падишахом.
%— Скажіть, а чи у вас був друг на ім’я Гасан?-запитав він у зляканого юнака.
— Був.
Ми з ним жили по-сусідству,я пас овець і корів, а він носив продавати до міста дрова.
— Коли ви його бачили востаннє?
— Років п’ять тому.
Він був для мене справжнім другом.
Якось я побачив сон, у якому з неба на мої долоні скотилося три зірки: одна велика і дві маленькі.
% Я розповів другу, і він попросив подарувати йому цей сон.
Через той сон я втратив свого найкращого друга...
— А зараз ви упізнали б свого друга?
— Звичайно!
В нього за вухом родимка, а на нозі був шрам.
Його вдарив наш бик.
 Падишах підвівся і показав Асану родимку за вухом і шрам на нозі.
Вони обнялися і довго стояли мовчки, не годні стримати сліз.
Незабаром Гасан оженив свого друга на своячці і влаштував бучне весілля.
Недарма кажуть у народі: «Що долею визначено наперед — те й збудеться!» І ще кажуть: «Якщо друг допоміг тобі стати щасливим, поділися з ним своєю радістю!"