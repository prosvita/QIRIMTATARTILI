## Кішка

Алуштинська легенда

Навіть коли кішка підкрадається, щоб спіймати пташку, вона не буває такою хижою, як Назли — дочка Решіда.

Ах, Решід, Решід, Аллах добре знає, як покарати.

У Демірджі всі остерігалися Решіда.
Злий був чоловік, злий і хижий, як стара лисиця.
Тихо говорив, говорив дуже солодко, але постійно думав, як зробити підлість, не посміхався.

Та й Назли була дуже схожа на батька.
Лащилася, вихваляла його; розпускалося батькове серце, як квітуча троянда.
Тоді смикала Назли батька за бороду, шкрябала, кусала його і втікала в квітучі кущі.

— Хі! — звідти батько не зможе її витягнути.

Решід приховував свій смуток від людей, а коли на вулиці з ним віталися й свої, й чужі, він, як і раніше, вертав носа.

Всі довкола знали Решіда.
Від Демірджі до Алушти простягалися його виноградники.
Але скупіший за всіх скупих, він витрачав на дім, родину менше, ніж сліпий Мустафа.

Даремно усе це, Решід ага.
Від багатого після смерті залишається стільки ж, скільки від бідняка.

Повертається Решід з Алушти, там він продав білого півня.
За повір’ям, якщо  цим півнем вдарити хворого по спині, а потім, коли почнуть зеленіти дерева, продати - вся хвороба перейде до того, хто півня купить.

В Решіда вже давно болів живіт, але тепер не болітиме.
Дорога вела на гору.
Коні втомилися бігти, стомився також Сеттар.

— Гайда, Сеттаре, — злився Решід.

Не свої коні, а чужих можна не жаліти.

Дорогою дивився Решід ага на свій сад, раділ.

Мигдаль одягнувся в листя, інші дерева вже починали розквітати.
Гадав Решід:
— Навіть якщо мені хтось запропонує двадцять тисяч за це, все одно не віддам.

Озирнувся назад.
Високо вже піднялись.
Навпроти них синє море стало схоже на стіну.
Дивовижна картина.
Тільки не про це думав Решід, а зовсім про інше.

— Скільки шкідництва, як багато добра пропадає просто так.
Коли люди їдять, на посуді залишається стільки жиру...

Біля забору занявчала кішка.

— Наприклад, чому не можна їсти м’ясо кішки ?
Ну, сам не їси, але ж гостей можна пригостити.
Додати трохи курдючного жиру — гарний плов вийде.

Приїхавши додому, свої думки він розповів Назли.
Дочка розсміялася:

— Дуже добре.
Неодмінно зробимо так.
Зберемо всіх сусідських котів.
Сама різатиму їх.
Пригостимо тих, хто прийшов з Прохолодного.

  Решід напередодні порадів стану мешканців Прохолодного.
Решід давно хотів їх покарати через те, що  вони не продали йому ліс.

— Звісно, так і зробимо.
Тільки дивися, нікому не кажи ні слова.

Спочатку пропала кішка в одного, потім ще одна —  напевно кудись втікла.
Ніхто цьому не дивувався, не нервував.

Але коли всі дізналися, що Решід запросив з Прохолодного у гості, усіх, хто бороду відпустив — одразу почали дивуватися.
Назли подала до столу плов.
Від рису йшов пар, тільки відчувався якийсь неприємний, дивний запах, наче десь поблизу була зграя кішок.
— "В цьому тісті щось не те",— подумали люди.

Однак не дивлячись на це з задоволенням їли, дехто навіть хвалив.

— А ти чому сам не їси? — сказала Назли батьку, — Спробуй їжу, яку приготувала я.

Решід лише сплюнув у бік та терпляче змовчав.
А мешканці Прохолодного хвалили:

— Добра господиня в тебе дочка, ох, добра, в тебе вся пішла.

Та ще багато інших гарних слів сказали вони господарю.
Раптом один з гостей "гик"нув і здалося йому, що в животі в нього занявчала кішка.
Почувши це, інші подумали: — Радіє, що в гостях наївся досхочу.
Проте коли на ніч повернулися в Прохолодне, не в одного, а в усіх занявчали в животі коти.

Вони не спали всю ніч, мучилися, здавалося, що кішки шкрябають зсередини.
Старий Асан ледь не помер.

— Що з тобою, ти наче кішку з’їв, — злився на нього син, — не даєш людям заснути.

І задумався Асан.
Чи не поглумився й справді над ними Решід ага.

На ранок усе село дізналося, що Решід ага нагодував своїх гостей пловом із котячим м'ясом.

Йшли поблизу двоє демірджинців:
— Спокусилися та кошатини наїлися.
Няв, няв! — глузуючи сказали вони. 

І стало від усіх прохолоднинців після цих слів тхнути котами.
Пройшов місяць, ні, рік, десять років, і навіть тепер не минув цей запах.
Якщо їдеш повз Прохолодного — чуєш кішку.

Можливо, і я щось добавив, додумав.
Та якщо не вигадаєш, тебе ніхто не слухатиме.

Але все ж таки є одна правда.
Якщо проїжджаєш по шосе повз Прохолодного, не дай Боже, сказати «няв»,то все.

Добре, якщо облають або плюнуть, але якщо потрапить під руку сокира — навіть якщо схочеш втекти, навздогін топор полетить.
Жителі цого села дуже влучні.
А не віриш — спробуй сам.

Проїжджаючи там, вигукни «няв»...
