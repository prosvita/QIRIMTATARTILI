## Кішка

Алуштинська легенда

Навіть коли кішка підкрадається, щоб спіймати пташку, вона не буває такою хижою, як Назли — дочка Решіда.

Ах, Решід, Решід, Аллах добре знає, як покарати.

У Демірджі всі остерігалися Решіда.
Злий був чоловік, злий і хижий, як стара лисиця.
Тихо говорив, говорив дуже солодко, але постійно думав, як зробити підлість, не посміхався.

Та й Назли була дуже схожа на батька.
Лащилася, вихваляла його; розпускалося батькове серце, як квітуча троянда.
Тоді смикала Назли батька за бороду, шкрябала, кусала його і втікала в квітучі кущі.

— Хі! — звідти батько не зможе її витягнути.

Решід приховував свій смуток від людей, а коли на вулиці з ним віталися й свої, й чужі, він, як і раніше, вертав носа.

Всі довкола знали Решіда.
Від Демірджі до Алушти простягалися його сади.
Але скупіший за всіх скупих, він витрачав на дім, родину менше, ніж сліпий Мустафа.

Даремно усе це, Решід ага.
Від багатого після смерті залишається стільки ж, скільки від бідняка.

Повертається Решід з Алушти, там він продав білого півня.
За повір’ям, якщо  цим півнем вдарити хворого по спині, а потім, коли почнуть зеленіти дерева, продати - вся хвороба перейде до того, хто півня купить.

В Решіда вже давно болів живіт, але тепер не болітиме.
Дорога вела на гору.
Коні стомилися бігти, стомився також Сеттар.

— Гайда, Сеттаре, — злився Решід.

Не свої коні, а чужих можна не жаліти.

Дорогою дивився Решід ага на свій сад, раділ.

Мигдаль одягнувся в листя, інші дерева вже починали розквітати.
Гадав Решід:
— Навіть якщо мені хтось запропонує двадцять тисяч за це, все одно не віддам.

Озирнувся назад.
Високо вже піднялися.
Навпроти них синє море стало схоже на стіну.
Дивовижна картина.
Тільки не про це думав Решід, а зовсім про інше.

— Скільки шкідництва, як багато добра пропадає просто так.
Коли люди їдять, на посуді залишається стільки жиру...

Біля забору занявчала кішка.

— Наприклад, чому не можна їсти м’ясо кішки ?
Ну, сам не їси, але ж гостей можна пригостити.
Додати трохи курдючного жиру — гарний плов вийде.

Приїхавши додому, свої думки він розповів Назли.
Дочка розсміялася:

— Дуже добре.
Неодмінно зробимо так.
Зберемо всіх сусідських котів.
Сама різатиму їх.
Пригостимо тих, хто прийшов з прохолоди.

Решід радий був  тому, що напередодні стало прохолодно.
Решід давно хотів їх покарати через те, що  вони не продали йому ліс.

— Звісно, так і зробимо.
Тільки дивися, нікому нічого не кажи.

Спочатку пропала кішка в одного, потім — у іншого, мало куди вони могли забігти!
Нічого дивного не бачили в тому селяни.

Але коли дізналися, що Решід гостей із Шумів запросив, усіх, хто бороду запустив — дуже здивувались.
Назли подала до столу плов.
Парував рис, тільки відчувався неприємний запах, дивний якийсь, ніби десь поблизу була зграя кішок.
— Не даремно (ИЛИ ДОСЛОВНО?),— гадали люди.

Однак шуминці їли, дехто навіть підхвалював.

— А ти чому сам не їси? — пригощала Назли батька, — Покуштував би, їжу, що я приготувала.

Решід змовчав та лише сплюнув у бік.
А шуминці хвалили:

— Добра господиня в тебе дочка, ох, добра, в тебе вся пішла.

І ще багато іншої похвали казали господарю.
Раптом один з гостей гикнув і здалося йому, що в животі в нього занявчала кішка.
Почувши це, інші подумали: — Зрадів чоловік, що в гостях, допався до чужого.
Проте коли на ніч повернулися в Шуми, не в одного, а в усіх занявчало в животі.

Вони не спали всю ніч, мучилися, здавалося, що кішки шкрябають зсередини.
Старий Асан ледь не помер.

— Що з тобою, ти наче кішку з’їв, — злився на нього син, — не даєш мені заснути.

І задумався Асан.
Чи не поглумився й справді над ними Решід, чи не нагодував якоюсь поганню?

А на ранок усе село дізналося, що нагодував Решід людей пловом із кошатини.

Йшли поблизу двоє демірджинців:
— Зраділи гостинам, кошатини наїлися.
Няв, няв! — глузували над дурістю шуминців. 

І стало від усіх шуминців після цих слів тхнути котами.
І через місяць, і через рік, і через десять років, і навіть тепер не минув цей сморід.
Якщо їдеш повз Шуми — чуєш кішку.

Можливо, що й вигадана ця історія.
Та не вигадаєш — добре не розкажеш.

Все ж таки є одна правда.
Якщо проїжджаєш по шосе повз Шуми, не дай Боже, сказати «няв», краще мовчати.

Добре, якщо облають або плюнуть, та коли потрапить під руку сокира — навіть якщо схочеш втекти, навздогін полетить.
Жителі цого села дуже влучні.
А не віриш — спробуй сам.

Вигукни, проїжджаючи, «няв»...
