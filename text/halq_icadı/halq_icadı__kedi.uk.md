## Кішка

Алуштинська легенда

Навіть коли кішка підкрадається, щоб спіймати пташку, вона не буває такою хижою, як Назли — дочка Решіда.

Ах, Решід, Решід, Аллах добре знає, як покарати.

У Демірджі всі остерігались Решіда.
Злий був чоловік, злий і хижий, як стара лисиця.
Тихо говорив, солодке слово знав, тільки постійно думав як зробити підлість.

Та й Назли пішла в батька.
Лащилася, вихваляла його; розпускалося батькове серце, як квітуча троянда.
Тоді смикала Назли батька за бороду, шкрябала, кусала його і втікала в квітучі кущі.

— Хі! — не знайде її там батько.

Приховував Решід від людей свій смуток, а коли на вулиці йому кланялися і свої, і чужі, як і раніше зазнавався (НЕ УВЕРЕННА).

На багато верст довкола знали Решіда.
Від Демірджі до Алушти простягалися його сади.
Але скупий за всіх скупих, він витрачав на дім, сім’ю менше, ніж сліпий Мустафа.

Даремно усе це, Решід (НУЖНО ДОБАВИТЬ АГЇА?).
Помре багатий, і не більше залишиться від нього, ніж від бідного.

Якось їхав Решід із Алушти, куди возив продати білого півня.
За повір’ям, якщо побити хворого по спині, а потім продати білого півня, то, коли почнуть зеленіти дерева, то вся хвороба перейде до того, кому ти продав півня.

А в Решіда давно болів живіт, тож тепер більше не болітиме.
Дорога йшла на гору.
Коні стомилися бігти, стомився й Сеттар.

— Гайда, Сеттаре, — злився Решід.

Не свої були коні, чужих найняв, нема чого жаліти.

Дорогою милувався Решід своїм садом.

Мигдаль одягнувся в листя, інші дерева цвіли.
Гадав Решід:
— Навіть якщо мені хтось двадцять тисяч дасть за це, все одно не віддам.

Озирнувся назад.
Високо вже піднялися.
Синє море стало схожим на стіну.
Дивовижна картина.
Тільки не про це думав Решід, а зовсім про інше.

— Як багато добра марно пропадає.
Коли їдять люди, стільки жиру на посуді залишається...

Занявчала біля тину кішка.

— Чому кедів цих, наприклад, не можна їсти?
Ну, сам не їси, гостей можна пригостити.
Додати курдюка — добрий плов буде.

Приїхав додому, розповів Назли, про що думав дорогою.

Дочка розсміялася:

— От добре.
Неодмінно зробимо так.
Зберемо сусідських котів.
Сама різатиму їх.
Запросимо гостей із села Шуми!

Решід радий був поглумитися над шуминцями.
Давно хотів покарати їх за те, що не продали йому лісу.

— Зробимо.
Тільки дивися, нікому не кажи.

Почали пропадати у господарів кішки, то в одного, то в іншого.
Мало куди могли забігти!
Нічого дивного не бачили в тому селяни.

Подивувалися, що Решід гостей із Шумів запросив — усіх, хто бороду запустив.

— Не даремно,— казали.

Коли гості зібралися, Назли подала плов.
Парував рис, тільки відчувався трохи неприємний запах, дивний якийсь, ніби десь поблизу була кішка.

Однак шуминці їли, дехто навіть підхвалював.

— А ти чому сам не їси? — пригощала Назли батька. — Покуштував би, як я приготувала.
Решід змовчав та лише сплюнув у бік.

А шуминці хвалили:

— Добра господиня в тебе дочка, ох, добра, в тебе вся пішла.

І ще багато іншого казали господарю.

Раптом один з гостей гикнув і здалося йому, що в животі в нього занявчала кішка.
Почувши це, інші подумали: «Зрадів чоловік, що в гостях, допався до чужого».

Проте коли на ніч повернулися в Шуми, не в одного, а в усіх занявчало в животі.

Не спали всю ніч, мучилися, здавалося, хтось шкрябає усередині.
А старий Асан ледь не помер.

— Що з тобою?
Ти наче кішку з’їв! — злився на нього син, бо той усю ніч не давав йому спати.

І подумав Асан — чи не поглумився й справді над ними Решід, чи не нагодував якоюсь поганню?

А на ранок усе село дізналося, що нагодував Решід людей пловом із кошатини.

Йшли поблизу двоє демірджинців і глузували над дурістю шуминців, мовляв, зраділи гостинам, кошатини наїлися.
Няв, няв!

І стало від усіх шуминців після цих слів тхнути котами.
І через місяць, і через рік, і через десять років, і навіть тепер не минуло.
Якщо їдеш повз Шуми — чуєш кішку.

Можливо, що й вигадана ця історія, та не вигадаєш — добре не розкажеш.

Тільки одна правда.
Якщо проїжджаєш по шосе повз Шуми, не дай Боже сказати «няв».
Краще мовчати.

Добре якщо облають, або плюнуть, та коли потрапить під руку сокира — навздогін полетить.

А не віриш — спробуй сам.
Вигукни, проїжджаючи, «няв»!

Побачиш, що з того вийде.
