## ШАЙТАН-САРАЙ

ЯЛИ-БОГАЗЬКА ЛЕГЕНДА
% Асане, чому люди називають цей будинок чортовим? - спитали приятелі.
% Асан зсунув на потилицю свою шапку з овчини, усміхнувся і зітхнув.
%- Як скажу, не повірите.
%Ні, не скажу!
Старий Асан з друзями-односельцями сиділи під тином біля відомого всім у долині будиночка у міжгір’ї Яли-Богаз.
Ущелина, ніби талія красуні, ділить одну долину на дві.
На півночі — отузьке село зі старими поміщицькими садибами, татарські сади, на півдні — виноградники, що збігають схилами до моря, і поміж ними — біленькі будиночки курортників.
%Знаючи добре Асана, усі промовчали.
— Якщо хочете, розповім.
Тільки не смійтеся. - сказав Асан - Коли шайтан де поселиться, скоро звідти не піде.
%Жив тут один бовдур.
%Усе скарби копав.
Знайшов — не знайшов, помер.
Потім жив вірменин багатий.
%Людей він не любив, а тільки гроші, помер.
Потім пастухи збиралися вночі, виноград крали, телят різали, разом їли; один одного зарізали.
Так наші старі люди розповідали.
%Вони теж всі померли.
Потім ніхто не жив.
%Один пастух Мамут, коли на горі пас овець, ховав у будинку свої надбання.
%Ще гірше стало, тільки  лінивий тоді не говорив про це.
І Асан розповів про випадок, що стався насправді, як гадають.
— Бачите руїни на горі, під скелею?
Там була колись давно грецька келісе.
Тепер тільки стінка лишилася, а раніше дах тримався, склепіння було.
Якось налетіла гроза, дощ рясний пішов
Вода ринулася з гір і понесла каміння.
Мамут загнав овець за стінку, а сам сховався під склепінням.
Стоїть, пісню мугиче.
Веселий був чоловік.
Горя не знав.
%А дощ все сильніше ллє, не вщухає, чекає пастух, поки він припиниться.
%Матінко, — промовив Мамут.
% У руках тримав пастух палицю, якою заганяють овець.
Щоб якось розважитися, почав нею стукати по стіні.
%Скрізь постукав — так звучить, а в одному місці — не так.
%Тоді він ще постукав.
«Може, скарб найду», — подумав Мамут.
Хотів вилущити камінь зі стіни.
Аж раптом почув:  -Гей, Мамуте, не чіпай краще!
Озирнувся — нікого нема.
Почав камінь вибивати.
«Не чіпай, — знову почув, — будеш багатим, червонцем подавишся».
%Розсердився Мамут:Тьфу!Матінько, що за дурниці!Брешеш, шайтане!
 Багатим завжди добре. - підтиснув як слід.
Зрушив зрештою камінь з місця.
Побачив піч, а в ній глечик з червонцями.
Ахнув Мамут.
% Овва, скільки золота!
На все село вистачить.
%Від радості він аж затремтів.
Поквапився сховати скарб, щоб ніхто не побачив, та камінь назад не пішов.
Тоді висипав Мамут усі червонці в халат, зав’язав на вузол та поклав під кущ, аби полежав до вечора.
Коли дощ вщух, Мамут вигнав отару пастися, а сам на кущ поглянув і занепокоївся.
Кущ горить — не горить, а димиться.
%— Господь Всевишній!
Сонце ще високо.
У село вертатися не скоро.
Почав міркувати — яким багатієм буде тепер.
Принесе червонці додому, віддасть дружині зі словами:-  На! Сам падишах більше не дасть, а я,пастух, усе тобі подарую",припустимо — не подарую, тільки так скажу, — сміється собі Мамут: — куплю будинок при дорозі в Яли-Богазі.
Відкрию кав’ярню, отару заведу, чабани свої будуть.
Жодна вівця не пропаде.
%Вкраде який пастух — відразу піймаю.
%Першим багатієм серед отузів стану.
Так міркував Мамут, чекаючи заходу сонця, щоб гнати отару додому.
А коли надійшла пора, погнав так, що сам дивувався.
Біг сам, бігли вівці, бігли собаки.

Прибіг додому, розгорнув на підлозі халат, покликав дружину: -Дивись!

Дружина збожеволіла від радості.
Побігла до сусідки, та — до іншої.
Усе село зібралося, вітають Мамута.
%Лише священик пройшов повз дім Мамута, похитавши головою.
Він знав — трапляються різні випадки.

%Приніс Мамут  баранину.
%Насмажив м'яса.
— їжте всі, мені не шкода, я не такий, як інші, - сказав він.

Односельці почали хвалити Мамута: - Добра людина, хороша людина, усі шануватимуть тебе.
Розглядали червонці.
%Не як наші.
Соцький радив покликати караїма Шапшала, який був освіченою людиною.
%Шапшал був розумним чоловіком.
%Він продавав тут виноград.
%Покликали Шапшала.
Шапшал обіцяв допомогти.
Скоро він поїде до Стамбула, там розміняє червонці на наші гроші.
%Поторгувалися чоловіки.
Віддав Мамут караїму майже всі червонці.
Зовсім трохи собі на баранину залишив.
Уночі не спав, усе думав, що багато дав за клопоти, прикро стало.
Змучився.
Наступного дня Мамут отари на пасовисько не погнав.
Коли багатий, хіба ж будеш пастухом!
Пішов будинок купувати в Яли-Богазі.
Знайшов дім, де ніхто не жив, то ж дешево продали.
Купив у борг, без грошей.
 %Мулла все зробив за шаріатом.
Найняв майстрів, щоб підремонтувати будинок.
Ті погодилися працювати без грошей, бо знали, що Мамут найбагатша людина в селі.

%Минають дні, чекає Мамут Шапшала.
 А той усе не їде.
Надійшла Ураза.
Невдоволений Мамут.
Треба цілісінький день голодувати.
Почав ганити потихеньку старий закон, а шайтан сміється: «Скоро Мамут моїм буде!»

Темними ночами вчувається Мамутові чужий голос:

— Обдурив тебе Шапшал.
Пропали червонці.
Ніколи більше не побачиш їх.

Вранці Мамут встав похмурим, усі радіють, адже незабаром Курбан-байрам, та Мамут сердитий на всіх, не думає про свято.

Якось у селі почули дзвіночок — приїхав начальник.
Прибіг до Мамута соцький:

— Іди, тебе кличе.

— Для чого?

— Ти скарб, каже, знайшов.
Питає, куди ти його подів.

Злякався Мамут:

— Скажи, не знайшов.

— Як я скажу?
Адже всі знають про скарб.

— Ну, тоді скажи, що мене нема вдома.

Почухав соцький потилицю і пішов до начальника.
А Мамут зняв зі стіни рушницю і попрямував через сади до ЯлиБ о газу.

Над ущелиною нависла чорна хмара, темно стало; починалася буря.
Згадав Мамут той день, коли скарб знайшов.

Вітер дерева ламає, у димарі завиває, собаки у дворі виють, недобре виють, ніби покійника чують.

Розстелив Мамут чекмінь на підлогу та й ліг спати.
Заснув, не заснув — не знає.
Тільки бачить: у кутку навпочіпки сидять гості — грек-дангалак, вірменин-господар, зарізані чабани.
Сидять, потихеньку розмовляють, бояться розбудити Мамута.
Поворухнувся Мамут.
Погладив довгу бороду грек-дангалак:

— Мамуте, ми до тебе прийшли.
Спочатку скажу я, потім він скаже.
Подивимось, кого послухаєш...

Довго говорив грек, просив Мамута врятувати душу: дати грошей муллі на мечеть, бідному сусіду допомогти, сироту в дім прийняти.
Напише мулла в Стамбул, і піймають Шапшала, повернуть в Отузи гроші.
Мамут не сидітиме у в’язниці, бо начальника добре попросять, і він відпустить Мамута.

Вірменин засміявся:

— Тільки Шапшала де тепер знайдеш?
Давно зі Стамбула зник.
Хочеш грошей, можна їх дістати.
Незабаром тут їхатиме начальник.
Насип більше дробу в рушницю, й матимеш багато грошей.

Звівся Мамут на ноги.
Усі його гості враз зникли — ніби провалилися, тільки підлога заскрипіла.
Аж раптом почув дзвіночок — то повагом їхав начальник.
Зарядив Мамут рушницю та за вікно сховався.
Начальник, згадавши про Мамутів скарб, озирнувся на будинок.
Раптом щось зблисло у вікні, і пішов гуляти горами постріл.
Позаду їхали верхівці, кинулися до будинку, схопили Мамута, скрутили поясом йому руки.
Мамут не чинив опору — знав, що пропав.

От сидить Мамут у в’язниці, не п’є, не їсть, позеленів увесь, усю ніч з кимось розмовляє.
Страшно вартовому: один, а на два голоси розмовляє.
Мабуть, з глузду з’їхав, — гадає.
Раптом бачить: почав Мамут рвати на собі шаровари, ухопив щось в руку, застрибав від радості.
Не став вартовий далі дивитися, зайшов за двері.
Не бачив, як стрибнув до Мамута зелений шайтан, як руку на плече поклав.

— Ховай мерщій свій останній червонець, помітять — відберуть.
Ховай у рот,— підбурює шайтан.

Всунув Мамут до рота червонця.
Коли чує — загримів засів в’язниці.
Ковтнув Мамут червонця і вдавився.

Коли в селі дізналися, що Мамут вдавився червонцем, сказали: жадібний був чоловік, дурний був чоловік, будинок в Яли-Богазі купити хотів.
Хто в Яли-Богазі жити може!
Нема чого жаліти такого чоловіка!

Відтоді ніхто в цьому будинку не живе і народ називає його шайтан-сарай.

Асан помовчав, а потім додав:

— Може, й тепер шайтан тут живе.
Хтозна!
Коли шайтан де стане жити, довго звідти не піде!
