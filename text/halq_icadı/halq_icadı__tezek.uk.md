## Колобок

% Було це колись дуже давно.
% Жили в степу чоловік і жінка.
Їхні сини випасали отари овець, корів, верблюдів.
Невістки доїли цих тварин, а з молока виготовляли кумис, бринзу, масло та інші продукти.
Чоловік вичинював шкури і шив з них теплі кожухи, шапки, чоботи і черевики.
Дружина з онуками збирала в степу кізяки і ліпила з них плоскі «коржі», сушила їх на сонці, а потім складала на купи-піраміди.

Найостаннішу піраміду жінка складала неподалік від оселі.
На самісіньку вершину клала не плаский, а круглий кізяк, попередньо обвалявши його в залишках овечої вовни.
І називався він не просто кізяк, а колобок.
«Кол» — це рука, а «бок» — гній.
Колобок — круглий кізяк, виліплений з гною.
Взимку, коли наставали холоди, худобу заганяли в кошари, а люди відсиджувалися в оселях, біля вогнища, в якому повільним синім полум’ям довго-довго горів кізяк, наповнюючи житло теплом і затишком.

Для опалювання кізяк починали брати з найвіддаленіших куп і лише рано навесні розбирали останню, що стояла поруч з житлом.
Найостаннішим спалювали колобок — і починалася справжня весна!

Так тралилось, що того року на початку весни подули тривалі холодні, поривчасті вітри.
Ось і здуло з вершини пірамідки колобок,і покотився він за вітром по степу.

Котився колобок, котився, а назустріч йому йде голодний Ведмідь.
Зійшов Ведмідь з гір і в пошуках якого-небудь харчу побрів по степу.
Зупинив Ведмідь колобка, подумав, що це круглий сир по землі котиться:

— Як добре, що ми з тобою зустрілися.
Я вже стільки днів блукаю голодний.
А що коли я тебе з’їм...

Колобок відповідає:

— Що ти, Ведмедю, я ж неїстівний...
Це зверху я вкритий овечою вовною, а всередині я звичайнісінькій кізяк.
Якщо ти мене з’їси, отруїшся і залишаться твої діти без батька...

Обнюхав Ведмідь колобка — не пахне від нього сиром.
Значить, правду каже.
Підштовхнув його лапою — і покотився колобок далі.

% Колобок покотився далі:
Котиться колобок та й котиться.
% А назустріч йому виходить голодна Вовчиця.
Зупинила його та й запитує:

— Куди ти так поспішаєш?

— Туди, куди вітер підганяє, — відповідає колобок.

А Вовчиця:

— Я вже котрий день голодна блукаю, а ти просто так, без діла по степу котишся.
Давай-но, я тебе з’їм...

Колобок їй відповідає:

— Що ти надумала, Вовчице!
Я ж неїстівний!
Це зверху я покритий овечою вовною, а всередині не м’ясо, а кізяк.
Я — кізяк!
З’їси мене, отруїшся і залишаться твої діти без матері...

Обнюхала Вовчиця колобка — не пахне від нього м’ясом.
Підштовхнула лапою — і той покотився далі.

Котиться колобок, котиться.
% І раптом йому назустріч виходить лисиця.
Зупинив він колобка, оглянув зусібіч та й каже:
— Я тут вже котрий день голодний блукаю, а це в’ялене м’ясо по степу котиться.
Зараз я підкріплюся!

А колобок йому відповідає:

— Не їж мене!
 Я не їстівний!
Я — звичайнісінький кізяк!

— Нічого мені байки розповідати, — каже Лис.
— Невже я схожий на того, хто не може відрізнити м’ясо від кізяка!Сказав — і з’їв.
З’їв, слину проковтнув і дивується:
- Дивне якесь м’ясо...
Сухе, несмачне...

Побіг Лис далі.
Дорогою йому стало погано.
 Почало нудити, нутро вивертає...
Водички б попити, так жодного струмка довкола.
Упав Лис, лежить, ледве дише.
А в цей час над степом кружляв Орел.
Помітив він з висоти Лиса, упав на нього каменем, підхопив і поніс до себе в гніздо, на вечерю молодим орлятам.
Ось так не стало Лиса.

Мабуть, недаремно в степу подейкують:
«Не все, що котиться, — живе,не все, що пахне, — їстівне».
