## Мандрівники

Вирішили якось четверо односельців, що жили поблизу Судака, — тесляр, кравець, швець та знахар — піти в Бахчисарай на святковий базар, заробити трохи грошей.
Взулися вони у свої найміцніші черевики, взяли торби з інструментами і зіллям та й вирушили в Бахчисарай.
Шлях був неблизький — пішки від самісінького Судака.
% Ішли вони, йшли,застала їх ніч.
Боязко зробилося друзям: гуде вітер, вовки виють, шакали скиглять, листя на деревах шелестить, — здається, що ось-ось на них накинуться дикі звірі.
Спустилися друзі в лощину, запалили багаття і вирішили спати по черзі.
В першу ніч чергувати випало тесляру.

% Сидить тесляр біля вогнища, підкидає сухі гілки, розморило його, очі злипаються, подумав, що треба чимось зайнятись.
Щоб не заснути, відшукав він серед паліччя химерного корча, уважно обдивився його зусібіч і вирішив вирізати з нього ляльку.
Струже тесляр гострим ножем дерево і наспівує свою улюблену пісню.
Вранці, коли виглянуло сонце, в руках у майстра замість химерного корча була усміхнена дівчинка.
Наступної ночі вартувати випало кравцеві.
Він, щоб не заснути, вирішив пошити для дерев’яної ляльки одяг.
Дістав з торби нитки, голку, клаптики тканини, і до ранку в ляльки було святкове вбрання.
Милується кравець своєю роботою і примовляє: " Була б ти, дочко, жива, здійняла б зараз ручки й затанцювала для мене хайтарму."
Третьої ночі чергував швець.
 %Покрутив він у руці гарно вбрану ляльку, зроблену друзями, аж раптом помітив, що вона боса.
%Подумав та й вирішив пошити їй чобітки, мовляв, теж покажу свої вміння.
Шиє і водночас розповідає ляльці казки, які він вигадав для своєї маленької донечки.
На ранок чобітки були готові.
Подорожні були вже недалеко від Бахчисарая, коли їх застала в дорозі четверта ніч.
Цього разу чергувати випало знахарю.
%Він сидів біля вогнища, тримав у руках ляльку, один його товариш її виготовив, другий одягнув, третій зробив чобітки.
%Лялька була ніби жива, а ніби й ні.
Прошепотів він ляльці заклинання в одне вушко, в друге, аж дивиться — ожила в ляльки голівка і почала повертатися то в один бік, то в інший, прочитав ще одне заклинання — в ляльки ожили руки, ще одне — ожили ноги.
Під кінець знахар прочитав молитву — і лялька заговорила!
%Від солодкого її голосу прокинулися тесляр, кравець, швець.
% Промовляє до них лялька:" Добридень вам усім!"
Я дуже вдячна вам за те, що ви мене змайстрували.
І вам, знахарю, що ви мене оживили.
Дівчина заспівала улюблену пісню тесляра, затанцювала хайтарму, розповіла казку, прочитала молитву, яка її оживила.
%Трохи пройшовши, дістались друзі базару.
 На прилавку розклали інструменти, трави, вироби, амулети для замовників.
А щоб люди не проходили мимо, виставили на показ ляльку.
%Незабаром довкола ляльки зібралось чимало людей.
%Вони не могли відвести очей від неї.
Жива лялька співала, танцювала, промовляла заклинання, розповідала казки.
%У цей час повз них проходив ханський візир, і стало йому цікаво, чому зібрався такий натовп.
%Побачивши  дерев’яне диво, вирішив показати самому хану.
Як побачили ханські діти живу ляльку, почали умовляти батька купити її.
%Хан запропонував друзям купу золота за ляльку, але знахар, найстарший за серед них, ось що сказав:
— О великий і могутній хане!
Ми не можемо продати живу ляльку, адже це наша дитинка, наша донечка.
Ми подаруємо її вашим дітям, але з однією умовою, що вони не будуть її ображати, а поводитимуться з нею як з рідною сестрою...
Хан щедро обдарував їх, наказав дати кожному коня з власної конюшні.
Повернулися друзі задоволені до себе в село.
Зарізали вони по барану, влаштували свято для односельців і розповіли їм цю дивну пригоду про живу ляльку.