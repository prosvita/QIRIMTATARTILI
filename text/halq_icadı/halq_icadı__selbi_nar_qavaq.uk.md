## Тополя, гранат i кипарис

%На морському узбережжі Алушти жив чесний рибалка зі своєю дружиною.
Це були дуже добрі та щиросердні люди.
%В їхній убогій оселі завжди були відчиненими двері, знаходили прихисток подорожні.
Бідні вдови та діти-сироти не лише отримували тут їжу, а й лагідне слово, розраду.

Що й казати, жителі з навколишніх сіл вельми шанували рибалку та його дружину.
%На жаль,як не прикро, в житті повага, поряд із хорошою славою, йдуть рука об руку заздрість і ревнощі.
%Говорили про їхніх дітей, трьох рідних дочок.
Старшу дочку звали Тополиною.
На вигляд вона була потворною, маленькою на зріст, незграбною.
%Була по своїй природі злою-презлою.
Щоб допекти сусідам, вона вилазила на дахи, підслуховувала чужі таємниці, а потім розносила їх по усьому узбережжю.
%Крім того, вона проклинала своїх батьків за свою потворність.

%Друга дочка, Гранат, дуже любила рожевий колір.
Вона докоряла батькам, бо вона не красуня і в неї не рожеві щічки.
От коли б вона була красива, як квіточка, усі перехожі зупинялися й дивилися б на неї із захопленням.

%Що ж до найменшої, Кипариси, то вона від природи була красивою і мала веселу вдачу, але під впливом старших сестер також знущалася з батьків.
Дуже тяжко було батькам вислуховувати докори своїх дітей.
Та що вдієш?
Любов батьківська сліпа й безпорадна.
%Старий зі старою мовчки терпіли образи своїх дочок.

%щоб уникнути сварок та неприємностей, часто йшли в гори, там жили по кілька днів.

Якось, коли старенькі були вдома, до хатини вбігли усі три дочки.
Розлючені, вони накинулися на батька й матір і почали бити їх.

— О небо, — благали старі, — захисти нас від наших же дітей!

Не встигли вони вимовити ці слова, як невідомо звідки пролунав голос:
—Тополе!
Ти проклинаєш своїх батьків за те, що народилася малою на зріст,так стань же найвищим деревом, котре завжди буде без квітів і плодів.
Жодний з птахів, окрім ворона, не буде вимощувати на тобі гнізда...
—Гранат!
Твоє бажання також збудеться.
Ти станеш деревом з рожевими квітами, і всі зупинятимуться і милуватимуться ними.
Але ніхто не нахилиться, аби вдихнути аромат цих красивих квітів, тому що вони не матимуть пахощів.
Плоди твої, яскраво-червоні всередині, не наситять нікого і не погамують нічиєї спраги, тому що вони не дозріватимуть...
—Кипарис!
І тебе не мине доля твоїх сестер.
Ти нарікала на свою веселу вдачу.
Тож ти станеш рослиною красивою та печальною... - сказав голос

Перелякані на смерть дівчата вибігли з хатини.
За ними вибігли їхні батьки, але своїх дітей вони вже не побачили: у дворі стояли три досі невідомих дерева.
Одне зняло у височінь своє гілля, немовби хотіло стати ще вищим.
Друге дерево було усе в рожевих квітах, а третє — застигло в сумному мовчанні.

І назвали люди ці дерева іменами трьох дочок — тополя, гранат і кипарис.
