## ПРО МУДРОГО ВІСЛЮКА

Колись дуже давно в одному місті жив майстер мідник.
Був у нього дуже розумний віслюк.
Мідник дуже любив свого розумного віслюка і, сидячи в кав’ярні за філіжанкою кави, любив хвалитися ним.

— Мій віслюк, хай подовжить Всевишній його дні, в сто разів розумніший ніж слуги нашого повелителя!

Тим, хто не вірив йому, він пропонував битися об заклад: вантажив на свого віслюка горщики-тарілки і глечики та виводив його у шлях.
Через годину сперечальники приходили на базар, а віслюк зі  всією своєю поклажею вже чекав там на господаря!

Одного дня повантажив мідник свій ламкий товар на віслюка і вирушив на базар.
Дорога пролягала повз палац падишаха.
Палац падишаха стояв над річкою, над якою вивищувався міст.
А вже за мостом розташовувались базар та іподром.
На ньому щороку влаштовували перегони найпрудкіших у державі скакунів, і щороку сам падишах приймав участь на цих перегонах.

Одного дня йде мідник і гонить попереду себе віслюка, навантаженого глечиками та горщиками-тарілками.
Біля входу на міст, щоб пройти по ньому він заплатив срібну монету та коли він наздогнав свого віслюка, як той провалився ногою в щілину, між дошками та упав, а мідник наштовхнувшись на нього спіткнувся та впав зверху.
Весь вантаж, який був на віслюку перекинувся та пом'явся.
Довелося міднику повертатися додому з порожніми руками.
І цілий місяць сім’я була без грошей, їла тільки хліб та воду.
Через місяць він повантажив на віслюка новий мідний посуд і знову вирушив на базар.
Але наблизившись до мосту його віслюк став як укопаний!
Мідник його вмовляв, тягнув за повід, намагався штовхати, але все дарма!
Віслюк не хотів зробити ані крока вперед.
Ролютився мідник і давай гримати на віслюка:

— Вперта тварюко!
Я знаю, що ти в набагато розумніший од візирів нашого падишаха, хай Всевишній продовжить його дні!
Але ж ти повинен розуміти, що вдома не залишилося ні копійки, ні крихти хліба!
Чи може ти хочеш, щоб я, стоячи на мосту, просив милостиню чи заліз кому-небудь до кишені?
Це лише наші дурні візирі можуть брати з нас гроші за кожен прохід мостом.
Але вони не бачать в якому мост стані, не хочуть його ремонтувати!

Коли мідник лаявся на свого віслюка на балкон свого палацу вийшов падишах і почув, як якийсь бідняк мідник погано відгукується про його візирів.
Падишах розізлився і наказав привести крикуна до палацу.

Мідника привели до падишаха у палац.
Той встав перед падишахом на одне коліно.
А падишах йому каже:

— Хто дозволив тобі ображати моїх вірних візирів?!
Яке в тебе є право порівнювати свого облізлого віслюка з цими мудрими людьми?
І після цього наказав варті всипати цьому зухвальцю палицею і кинути його в темницю!

Та не злякався мідник падишахового гніву і каже:

— О наймудріший з наймудріших володарів!
Адже я неспроста кажу, що мій віслюк, хай буде благословенний Всевишній, який його мені подарував, розумніший, аніж твої улюблені візирі.
Повір, що моїми устами говорять ангели, які літають над твоїм палацом. 
Місяць тому, коли я з віслюком переходили через міст, дошка, яка прогнила, проломилася.
Віслюк ледве не поламав собі ноги, голову, а всі горщики-тарілки, глечики, що я зробив зім'ялися, цілий місяц моя родина вимушена була сидіти голодною.
Відтоді мій мудрий віслюк, як ви бачили, не погоджується навіть ступити на цей міст.
На нього не діють ні ласка, ні погрози.
Він нагадав мені, що незабаром розпочинаються кінні перегони
На них будуть змагатися найпрудкіші та найспритніші вершники.
І що буде, якщо ви, о ясновельможний, на своєму, подібному до блискавки, скакуні помчиш по цьому мосту, і не дай, Боже, хай ви проживете багато років, потрапить нога твого улюбленого скакуна у  ту прогалину, якщо поламає ногу, а наша благословенна країна залишиться без свого славетного повелителя?
Слуги візира збирають за проїзд людей по мосту тисячі дирхемів упродовж дня.
То хіба ж не можна було досі, виявляючи турботу про вашу безцінну особу, відремонтувати мост?
І як я можу після цього не порівнювати свого розумного віслюка з цими дурнями?
Вони думають лише про те, як наповнити власні кишені!

Терпляче вислухавши мідника падишах наказав слузі сходити на міст та перевірити, чи правду той каже.
Слуга сходив і, повернувшись, підтвердив мовлене мідником.

Нічого не залишилося падишаху, крім як погодитися з мідником.
Він дав міднику сумку з золотом, та повернув додому.

Після цієї події, за ніч, на мосту зробили новий настил з міцних, як залізо, дубових колод.
Цей міст слугував і самому падишаху, і його нащадкам!
