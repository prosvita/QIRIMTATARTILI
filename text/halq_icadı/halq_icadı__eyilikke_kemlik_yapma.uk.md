## Не відповідай на добро злом

У степу, далеко від села, пастух випасав отару овець місцевого багатія.
Одного разу, зібравшись уполювати собі на вечерю зайця, він помітив на краю невеликого ліску вогонь і поспішив туди.
Підійшов ближче і дивиться: у вогні щось вовтузиться і чутно ніби хтось плаче.
% Наспіх прив’язавши до мотузки мішок, пастух кинув його у вогнище.
Як тільки те, що вовтузилося у вогні, залізло у мішок, пастух його витягнув.
Дуже він здивувався, побачивши у мішку Дракона з палаючою гривою.

Пастух пожалкував, що врятував злого Дракона, але було вже пізно.

Дракон виліз із мішка, а пастух йому й каже:

— Драконе, що ти мені даси за те, що я тебе із вогню вирятував?

— За те, що ти мене врятував, я тебе з’їм, — відповів Дракон.

% Пастух не знав, що робити.

В цей час мимо бігла Лисичка та й запитує:

% — А чого це ви сперечаєтесь? - спитала вона.

— Та ось, Лисице, я з вогню вирятував Дракона, запитав його, чим він віддячить мені за це.

Дракон відповів, що з’їсть мене.
Лисиця відразу зметикувала, в чому тут справа, і, щоб врятувати пастуха, удавано серйозним тоном мовила:

% — Ні, чоловіче, я не вірю, що ти врятував Дракона.

% Пастух сердито мовив:

— А чому ти не віриш?
Ось і мішок поруч лежить.

Лисиця зиркнула на той мішок і каже:

— Е ні, пастуше, Дракон у твій мішок не вміститься, брешеш ти.

Дракон, не зрозумівши хитрощів Лисички, вплигнув у мішок.
% А пастухові тільки цього й треба: мерщій зав’язав мішок та й укинув у вогонь.
