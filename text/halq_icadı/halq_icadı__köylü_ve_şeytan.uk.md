## Селянин та Шайтан

Було таке чи ні, але кажуть, що давним-давно жив собі селянин.
Було у нього поле.
Настала весна, а в селянина бракує грошей, щоб купити насіння й засіяти своє поле.
Сидить селянин скраєчку поля і сумно зітхає.
Коли це мимо йде шайтан, зупинився та й питає:

— Що трапилося, добродію, чого так сумно зітхаєш?

— Коли в мене були гроші для насіння, не було землі.
Тепер є земля, але нема грошей, щоб купити насіння,- селянин йому відповідає.

— Якщо я тобі дам грошей для насіння, ти віддаси мені половину майбутнього вражаю? — запитує шайтан.

Поміркував селянин та й погодився.
Посіяли вони кукурудзу.
Виросла кукурудза, дозріла.

Почали вони радитись, як їм розділити врожай, щоб ніхто не образився.

— Візьми собі ту частину, котра тобі більше подобається,- селянин і каже шайтану.

Оглянув чорт кукурудзу, бачить — стебел багато, вонивисокі і товсті, а качанів на кожному стеблі всього по два-три.
«Візьму те, чого більше», — вирішив шайтан.

Поділили вони врожай: шайтану дісталася гора стебел, а селянину мажара качанів.
Селянин продав кукурудзу і виручив добрі гроші.
А шайтану за його гору стебел дали всього кілька монет.

Прикро стало шайтану.

— Який же ти безсовісний, обдурив мене. — сказав він селянину.

Селянин ж:

— Але ж ти сам вибирав і взяв те, що хотів.
Давай-но ще раз засіємо де поле і ти вибереш те, що забажаєш,-каже.

Домовились вони і посадили часник.
Весна тільки-но входила в силу, а на полі вже зазеленіли соковиті стебельця часнику.
Настав час ділити врожай.

Шайтан:

— Цього разу я візьму собі все, що росте над землею!-каже.

— Гаразд, — погодився селянин, — я згоден на корені.

Зрізав шайтан стебла часнику, пов’язав їх в пучечки та й повіз на базар.

Селянин же викопав часник, склав у кошики і залишив до зими, коли на базарі за часник дають найбільшу ціну.
І знову прогадав шайтан, одну монету отримав.
Цілісінький день простовбичив на базарі, але не продав жодного пучка зелених стебел.

«Ти, бісів продавець, — сміялися з нього покупці, — а де ж твій часник?»

Зрозумів шайтан, що й цього разу обдурив його селянин, підстеріг шайтан селянина на стежині і здійняв галас:

— Безсовісний ти чоловік!
Два роки я на тебе працював, а що заробив? - каже.

Вирішив шайтан покарати селянина.
Біля стежки лежав великий камінь, шайтан відірвав його від землі, підняв його над головою, але не встиг кинути.
Селянин перший помітив, що в ямі, яку закривав камінь, лежить глечик.
Дивиться, а в ньому повно золота!

— Давай розділимо золото порівну! — запропонував селянин.

— Ні, — сказав шайтан, — цього разу золото собі візьме той, хто старший!
Я старший від тебе, отже глечик із золотом повинен бути моїм.

— А скільки тобі років? — запитав селянин.

— Цього року мені виповниться рівно двісті! — гордо мовив шайтан.

— Всього тільки! — подивувався селянин. — А чи знаєш ти, що моєму молодшому брату, який помер двісті років тому, було рівно сто років!

— Два роки я на тебе працював, — каже шайтан,
 — значить я маю право зробити вибір двічі!
Ось тобі моє останнє рішення: давай по черзі возити один одного і співати пісні.
Хто більше витримає, тому й дістанеться все золото.
Не став селянин сперечатися з шайтаном, посадив його на плечі та й пішов по стежині.
Три дні й три ночі співав шайтан пісні, сидячи на шиї в селянина.
На четвертий день замовк.
Скінчилися в шайтана пісні.Всі, які він знав — проспівав.

Виліз тепер селянин шайтанові на шию.
Дорога простяглася вздовж підніжжя гори, і селянин заспівав:

Ой-ой-ой, починається гора.

Ой-ой-ой, на горі ростуть ліси.

Ой-ой-ой, а в лісах росте кизил...

Весь день ішов шайтан вздовж гори і весь день селянин співав про те, що бачив довкола, і про все те, що знав про гори.
Наступного дня шлях проліг вздовж річки, і селянин весь день співав про річку, про її чудесну воду, про риб, що живуть у річці.
Співав про те, для чого потрібна людині вода.
Потім вони ішли степом, і селянин співав: «Ой-ой-ой, як чудово в цім степу!»...

На п’ятий день шайтан не витримав і здався:

— Злазь, — каже, — досить!
У мене вуха вже позакладало від твоїх пісень.

А селянин відповідає:

— Ну що ти!
У мене цих пісень на весь рік вистачить.
Так що ходімо далі.

Скинув шайтан селянина зі спини, вилаявся і побіг світ за очі.
На цьому їхня дружба скінчилася.
А глечик із золотом дістався селянинові.
