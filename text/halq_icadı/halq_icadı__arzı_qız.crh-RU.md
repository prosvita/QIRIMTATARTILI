## АРЗЫ КЪЫЗ
Узакъ-узакъ заманда Къырымнынъ ялы боюндаки Мисхор коюнде Абий агъа деген бир адам яшай экен. Абий агъа са- бадан акъшамгьадже озь бостаныны, багъыны, эвчигининъ огюндеки кучюджик багъчачыгъыны буюк бир севгинен бакъкъан. О, эр кеснинъкинден яхшы джыныс мейва етиш- тирмектен зевкъ ала экен. Абий агъа эр шейден зияде къара козьлю къызы Арзыны севе, осьтюре, козь бебегинден зияде сакълай экен.
Гузель Арзы узун бойлу, индже белли, къара къашлары чатма-чатма экен. О озюнинъ зейтун киби ири козьлери, вишне киби дудакълары, нар киби ал янакълары, сыджакъ - къанлыгъынен озюни эр кеске севдирген. Мисхор коюнинъ яшлары да, къартлары да Абий агъанынъ азбарындан кеч- кенде Арзынынъ бабасына озь сайгъыларыны косьтермей кечмей экенлер.
Амма эр кестен зияде Арзынынъ артындан юрген ве онынъ эр адымыны козеткен айнеджи Али баба олгъан. О, гузель Арзыны биринджи кере ялыдаки чешмеден бакъыр гугюмнен сув алгъан вакъытта корьген. Али баба Анадолу ялыларын-дан Мисхоргъа алыш-вериш ичюн сыкъ-сыкъ келип кеткен елькенли гемининъ саиби экен. Онынъ акъкъында, ялы бою койлеринден дюльбер къызларны хырсызлап, Тюркиеге паша сарайларына сата деген лафлар да айтыла экен.
Арзы къызгъа Мисхорнынъ намлы йигитлеринден бир чокъ къудалар кельселер де, Абий агъа оларны къайтара экен. Ырызлы Арзы къудалардан сакъланып юре экен. Даа якъын- да ялыдаки чешме янында расткетирген шаин бакъышлы, арслан кьыяфетли гаспралы Эмир-Асан адлы йигитни бир кере корьсе де, хатырасындан чыкъармагъан.
Куньлерден бир кунь Эмир-Асан Абий агъанынъ къызына къуда йиберген. Абий агъа сакъалыны сыйпай-сыйпай, бир- бирини севген яшларнынъ гонъюллерини къырмамакъ ичюн, разылыкъ бере.
Той куньлери Абий агъанынъ маалесинде, Мисхор ко- юнинъ севимли чечеги яшагъан эвге, бутюн кой халкъы топлангъан. Яшлар къоран тепип, манелер айтышып, явлукъ алып-берише экенлер.
Ал шалий антерисини кийген Арзы келин одасындан чыкъ- къан. Сонъки кере озюнинъ къыйметли чешмесине, онынъ- нен сагълыкълашмакъ ичюн, элине гугумини алып, башына марамасыны орьтип кеткен.
Арзы чешмеге келип, гугюмни къурна тюбюне къойгъан. Апансыздан онынъ башы устюнде бир шей къыбырдагъан. Эки къуветли эль къызнынъ белине сарылгъан. Арзы аджджы бир сес чыкъаргъан, лякин айдутлар шу дакъкъа агъызыны къапатып, башына чувал кийсеткенлер.
Хайн айдутлар авларыны омузларына атып, догъру геми- лерине ашыкъкъанлар. Оларнынъ ёлбашчысы Али баба олгъан. Къызынынъ сесини эшиткен Абий агъа той халкъынен бирликте ялыгъа чапып кельгенлер. Лякин кеч къалгъанлар... Али бабанынъ елькенли гемиси артыкъ денъиз устюнде чал- къана ве Арзыны узакъ Истанбулгъа алып кете.
Истанбулда бахытсыз Арзыны базаргьа кетирген вакъыт- та султаннынъ арем агъасы къызны корип пек бегенген. Султаннынъ эвини зийнетлендирмеге ляйыкъ танып, бир кисе
алтын берип алгъан.
Бахытсыз Арзы Ватанына, ана-бабасына, Эмир-Асаньша, ялы чешмесине олгъан асретинден сарарьш солгъан. Оны ичбир шей севиндирмеген, ич бир шей онынъ гонълюни алмагьан. Бир йыл ичинде олгъан балачыгьы биле оны шенълендирмей.
Бир кунь Арзы балачыгьыны къолуна алып, султан сарай- ынынъ энъ юксек къуллеси устюне чыкъып, озюни денъизге аткъан...
Шу куньден башлап, йылда бир кере, Арзынынъ чалын- масына бир йыл толгъанда ялыдаки чешменинъ суву номай акъмагъа башлай экен. Тамам шу саатте Къара денъизнинъ далгъалары ичинден бир денъиз анасы къучагъындаки бала- сынен чыкъып, чешменинъ янына келе. Чешмеден сув ичкен сонъ, эллерини, юзюни ювып, козьлерини койге тараф чеви- рип, терен бир ах чеккен сонъ, денъизге къайта ве далгъалар арасында гъайып олып кете экен.
Арадан бир къач йыл кечкен. Къарт Абий агъыр къаарин- ден вефат эткен. Эслилер къартайгъан, яшлар эслилер сыра- сына кечкенлер.
Мисхорлылар эр йыл денъиз анасы къучагъындаки бала- сынен ялыгъа чыкъкъаныны, чешмеден салкъын сув ичке- нини корип, пек къоркъа экенлер, амма онынъ ким экенини бильмей къалалар...
