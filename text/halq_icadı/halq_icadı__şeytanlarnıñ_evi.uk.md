## Чортячий будинок

% Давним давно, на вершині пагорба жив пастух.
Пастух мав трьох синів.
Сини допомагали батькові пасти овець, оберігати їх від вовків, ведмедів, лисиць.
Настав час, старший син змужнів, відчув себе мужчиною та й каже якось батькові:

 — Тату, ми живемо в горах і нічого не знаємо про те, як люди живуть за горами, на рівнині.
Відпустіть мене, я піду.
За рік я повернусь, присягаюсь вам.

Не став батько перечити синові.
Дав йому доброго коня, дав собаку-вовкодава, щоб оберігав його в дорозі, дав грошей.

Спустився юнак з гори і їде стежиною, невідомо ким протоптаною, невідомо куди вона веде.
Ішов, ішов, почало сідати сонце, повіяло холодком, а на шляху — жодного житла, жодного перехожого.
 Нема в кого запитати, куди веде ця стежка.

Нарешті зустрів він стареньку, яка пасла козу.
Юнак запитує:

— Скажіть, бабусю, чи далеко тут до села, де б можна було переночувати, з людьми поговорити? - запитав він. 

Старенька йому відповідає:

— За пагорбом стоїть будинок.
Там можна й заночувати, і з господинею поговорити.
Вона тобі багато чого розповість.
Щоправда, ходять про цей будинок багато чуток.
Начебто, хто хоч раз увійшов до будинку, звідти не виходить.
Не знаю, чи правда.
Може, хтось зумисне чутки поширює...

— Дякую, бабусю, я не боюся цих казок. - сказав юнак. - Ось повертатимусь назад, обов’язково розшукаю вас і розкажу, де тут вигадка, а де правда.

Під’їхав юнак до будиночка й бачить, що це не просто хата, а заїзний двір.
Отже, тут можна й повечеряти, й переночувати.
Біля воріт його зустріла жінка, невисока, худенька.
Вона дуже зраділа перехожому і як платню за ночівлю запросила всього одну монету.
Жінка дала юнакові ключ і каже:

— Іди, відімкни конюшню і заведи туди коня.
Ось тобі мотузок: коня прив’яжи у конюшні, а собаку до будки.
Я піду тобі готувати вечерю.

Юнак все так і зробив.
Завів тварин до конюшні, прив’язав їх, собаку погодував, коневі сіна поклав.
Увійшов він до будиночка, а там на столі вже парує наваристий суп, смачно пахне свіжоспеченими коржами, смаженим м’ясом.
Тільки-но він зготувався сісти за стіл, як жінка й каже йому:

— В нашому заїзному дворі є давній звичай
Перш ніж повечеряти, гість мусить помірятися силою з господарем, і якщо він його подужає, то вечеря дістанеться безплатно.
Раніше гості боролися з моїми синами, але сини пішли в місто й не повернулися.
Та звичай є звичай.
Так що побори мене і приступай до вечері.

Посміявся юнак, обережно обняв жінку за плечі — і вона обхопила його худими руками, і так сильно здушила, що в хлопця перехопило подих. Юнак подумав, що зараз жінка відпустить його, та де там!Вона стискувала все міцніше й міцніше, і тоді юнак не витримав і гукнув:

— Коню мій, собако мій, на допомогу!

А жінка говорить:

— Рости, мотузочку, рости!
Не дай коневі й собаці прийти!

Тонкий мотузок на шиї тварин тої ж миті перетворився на товсту вірьовку, і тварини не змогли прийти на допомогу своєму господарю.
Жінка, як тільки-но побачила, що юнак знепритомнів, задушила його і закопала в ямі за будинком.
Лежали всі її попередні довірливі заїжджальці.
А на стовпі зробила зарубку — рахунок загубленим душам.

Минув один рік.
Змужнів другий син пастуха.
Відчув себе мужчиною та й каже батькові:

— Не повернувся наш старший брат. Мабуть, біда з ним трапилася.
Відпустіть мене, тату, я обов’язково його знайду, і ми разом повернемося додому.

Не хотілося батькові розлучатися з сином, але й старшого шкода, а раптом йому справді потрібна допомога.
Відпустив він сина, дав йому на дорогу доброго коня, собаку-вовкодава, щоб його охороняв у дорозі.

Осідлав юнак коня та й вирушив у путь.
Спустився він до підніжжя гірського пасма.
Іде, їде, а на шляху ні хатиночки, ні куреня, жодної живої душі.
% Сонце почало заходити, хлопець думав де б це йому переночувати.
несподівано юнак помітив стареньку жінку, яка пасла козу.
Зупинився, привітався і запитує:

— Чи далеко, бабусю, до житла?

Старенька йому відповідає:

— Трапиться тобі на шляху кам’яний будинок, у ньому — заїзний двір.
Там і переночуєш.
Щоправда, про цей будинок ходять недобрі чутки.
Кажуть, що туди легко увійти, але важко вийти.
 Не знаю де тут правда, де брехня. 
 Сам розберешся!

Сміється юнак:

— Не бійтеся за мене, бабусю!
Я за себе постояти зумію.
І потім, я не купець, золота не маю.
Все моє багатство — кінь та ось цей пес, якому не страшні ні вовки, ні ведмеді.

Дістався юнак до заїзного двору, про який йому розповідала бабуся.
Біля воріт його зустріла посивіла, висока, худа жінка.
Дуже зраділа гостеві.
За нічліг запросила копійку.
Віддала вона юнакові ключ від конюшні, мотузочок, а сама пішла готувати вечерю.

Входить середній брат в дім.
На столі парує гарячий суп.
Лежать свіжі коржі, смажена курка.
Він хотів сісти за стіл, але жінка його зупинила:

— У цьому домі є давній звичай.
 Перш ніж сісти за вечерю, гість повинен помірятися силою з господарем.
Поборе гість господаря — вечеря безплатна.
Раніше гості боролися з моїми синами, але вони пішли в місто і не повернулись...

Усміхнувся юнак, обережно взяв жінку за плечі, а вона як обхопить його руками — в юнака аж подих перехопило!
Він гадав, що жінка пожартувала.
Глянув він на її обличчя — і злякався: була жінка, а стала...
Не витримав юнак залізної хватки і як закричить:

— Коню мій, собако мій, на допомогу!

Але ні кінь, ні вірний пес не змогли прийти і врятувати господаря...

Минув ще один рік.
Підріс і змужнів найменший брат.
Відчув він себе мужчиною та й каже батькові:

— Щось недобре з братами сталося...
Не змогли вони повернутись.
Мені сон приснився — кличуть вони мене на допомогу...

Довелося батькові лаштувати в далеку дорогу і найменшого сина.
Осідлав він для нього найкращого коня, дав собаку-вовкодава, щоб у дорозі господаря оберігав, і ще сказав:

— Будь дуже обережним у дорозі.
 Не завжди довіряй щирій усмішці і добрим словам людиини, її посмішка може бути й нещирою.
Перш ніж вирішити щось, тричі подумай і не завжди вір очам своїм...

Спустився найменший брат до підніжжя гірського пасма, їде, їде, а навкруг ні душі.
Під вечір зустрілася йому бабуся з козою.
Привітався зі старенькою і запитує:

— Бабусю, а чи давно живете в цьому краї?

— Давно, синку,— відповідає старенька.
 Я тут народилася, тут виросла, тут і постаріла.

— А чи вам не зустрічалися на цій стежині мої брати?
У них, як і у мене, були коні і навколо них собаки.

— Так, зустрічалися! — відповіла бабуся.
— Вони їхали в місто.
Обіцяли на зворотному шляху гостинців мені з міста привезти, але й досі їх немає.
Життя в місті їм подобається.

— А де ж тут можна переночувати? — запитує юнак.

— Зустрінеться тобі заїзний двір, там і переночуєш.
Але я мушу тебе, синку, застерегти.
Ходить недобра слава про цей двір.

— Поживемо — побачимо! — відповів юнак та й поїхав далі.

Від’їхав він недалеко й оглянувся. Побачив, як бабуся біжить за козою і здалося йому що з-під поли спідниці мелькнула козина ратичка...
Згадав він слова батька і подумав: «Треба ж, коза козу наздоганяє...»
І ще здалося йому дивним, що довкола — ні душі, ні хатини, ні куреня... і тільки бабуся з козою... вирішив він бути обережним.

Уже темніло, коли юнак під’їхав до воріт заїзного двору.
Зустріла його жінка.
«Чекає бабусина подруга...» — подумки завважив юнак.
По тому, як подивилася вона на його коня, на собаку-вовкодава, юнак здогадався, що брати вже побували тут, але розпитувати за них не став.
Домовилися вони за ціну. Жінка віддала йому ключ від конюшні, мотузок і порадила міцно прив’язати тварин.
Собака обнюхав будку і спокійно ліг на підстилку.
Кінь обнюхав стійло і не став бити копитом і озиратися навсібіч, як це він робив, коли потрапляв на нове місце.
«Значить, тварини відчули знайомий запах,— подумав юнак і згадав слова бабці про те, що в цей дім легко увійти, але важко вийти».

Вже підходячи до дверей будинку, юнак згадав про мотузок і сховав його до кишені.
Увійшов, а на столі парує гарячий суп, лежать свіжі коржі, підсмажена курка.
«Швидко ж ми вечерю приготували...» — подумав юнак і запитує:

— Скажіть, добродійко, мої брати у вас ночувати не зупинялися?

— Звичайно, зупинялися! — відповідає жінка.
 Поспішали вони в місто.
Обіцяли на зворотному шляху заїхати.
Ось так і мої сини пішли...
Місто, як ненажерне черево.
Якщо когось проковтне, то назад не виплюне.
Отож потрапиш у місто, будь обережним.

Тільки-но юнак хотів сісти за стіл, жінка його перепинила:

— У цьому домі, синку, є давній звичай.
Цей звичай встановлений ще моїм дідом.
Перш ніж сісти за стіл, гість повинен помірятися силою з господарем.
Раніше гості боролися з моїми синами...— жінка сумно усміхнулася і розвела руками.— Але звичай, є звичай...
Побори мене — і вечеря дістанеться тобі безплатно.

«Чого це вона надумала зі мною боротися? — подумав юнак.
 Сама на ногах ледь стоїть...
Тут щось не те... мабуть, обійми в цієї жінки не прості...»
Юнак дав жінці себе обхопити і відразу ж відчув залізну хватку. Він не став чекати і погукав: — Коню мій, собако мій, на допомогу! - закричав він.

Обличчя жінки перекривилося від злості:

— Рости, мотузок.
Рости, не дай коневі й собаці прийти!

Юнак відчув, як у нього в кишені заворушився мотузок.
Він вихопив його і обмотав ним шию жінки.
Мотузок почав рости, перетворився на товсту вірьовку і почав душити господиню.
А тут і кінь з собакою на допомогу підоспіли.
Жінка попробувала зірвати з шиї вірьовку, та ба!
Вона так сильно здавила їй горло, що в неї з рота вилізли ікла, з очей — зіниці.
 З голови — козині роги.
Впала вона, а з-під спідниці з’явилися козині ратички, як у бабусі.

Зрозумів юнак, якою смертю вмерли його брати.
Почав він їх шукати, обійшов усі кімнати.
В одній знайшов два глечики з водою.
В одному вода була каламутна, болотом тхне, в другому — пахне свіжими гірськими квітами.
Помітив юнак у кутку на павутинні великого чорного павука.
Бризнув він на павука водою з першого глечика — павук притиснув лапки і завис на павутині мертвий.
Потім він побризкав з другого глечика.
 Павук - ожив!

Довго шукав юнак, куди ж сховала жінка його братів.
Помітив він за будинком стовп із зарубками.
 Розгріб землю під ним і наштовхнувся на тіла. Переніс він тіла мертвих братів у будинок.
Облив їх водою спочатку з першого глечика, де була мертва вода, потім з другого, де була жива вода,— і брати ожили!
Закопали брати рогате чудовисько в яму.
Та сама яма, де їм довелося лежати.
 Вони придавили зверху важкими каменями, а стовп спалили.
І як тільки вони це зробили — тієї ж миті заїзний двір зникнув.
 Ніби його й не було!
