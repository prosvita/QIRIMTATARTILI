## ЧОРА-БАТИР
Чорів батько Нарик та його дядько Нариків брат Арик бідували. Лишившись без батька й матері, вони вирішили піти в найми. Приходять до одного хана, і в нього Арик наймається пастухом. Нарик іде до іншого хана, і той каже:
— Побачимо, на що ти здатний. Щороку будеш отримувати стільки, скільки зароблятимеш.
— Не треба мені до пори, до часу жодної плати, — відповів Нарик, — а коли мені виповниться двадцять п’ять, виберу собі коня з твого табуна, ти для нього підбереш срібну збрую, а потім одружиш мене з дівчиною, яку я вподобаю.
Сплив час, виповнилося Нарику двадцять п’ять років. І хан йому каже:
— Ось, Нарику, тобі вже й двадцять п’ять, ходімо, візьмеш усе, що хотів.
Пригнали табун коней, запустили у загін, і Нарик почав вибирати коня. Бере одного за хвіст і відкидає, бере другого за хвіст і відкидає, і так перебрав мало не всіх коней. Коли жбурнув одного жеребчика, той теж мало не впав, але миттю звівся на ноги. «Оце мені буде кінь», — каже юнак. Заходився Нарик доглядати жеребчика і виростив з нього статного коня. Тоді хан замовив для Нарика нове вбрання та й каже:
— Тепер іди й вибирай собі хоч дочку хана, хоч падишаха, яку вподобаєш, буде твоєю.
Нарик сів на коня й рушив у путь. На краю села стрівся йому старий білобородий вершник. Нарик привітався з ним. Той, відповівши на привітання, питає:
— Куди, служивий, держиш путь?
— їду шукати наречену, — відповідає Нарик.
— Донька скотаря Менліслу — твоя доля, — каже старий, — інша тобі не підійде. Тож далеко не мандруй, заверни до них і поглянь.
Нарик поїхав подивитися на дочку скотаря і був вражений її незрівнянною красою. Повернувшись назад, юнак не знав, що вдіяти.
Хан питає:
— Ти що, не поїхав?— Я вже повернувся, — відповів Нарик.
— І кого ж ти обрав?
— Доньку скотаря, шановний хане, — відповів Нарик.
А хан йому каже:
— Отакої, шукав-шукав та й знайшов, невже нема інших красунь, окрім доньки скотаря?
А Нарик йому на це:
— Шановний хане, не та красуня, ідо пишно сяє, а та, яку душа приймає.
— Ну що ж, — каже хан, — хто сам вирішив — хай не плаче, одружуйся.
Хан справив їм весілля і Нарик став сімейною людиною.
Якось намірився Нарик відвідати свого брата. Сів верхи і рушив у путь. Дорогою побачив чимало див. Спочатку стрілася йому отара овець. Увагу привернув один маленький баранчик, який підбігав то до однієї вівці, то до іншої, ссав їх і, мекаючи, біг далі. Потім край дороги помітив собаку в тяжі — лежить собі, а в животі у неї малеча куйовдиться. Далі спостерігав, як мишеня наздоганяє верблюда. А ще дивину бачив — висять три казани, у середньому кипить окріп, а в двох інших — м’ясо, і те м’ясо стрибає з казана в казан.
Прибув Нарік до свого брата й розповів про все, що бачив. А брат йому каже:
— Вівці, яких ти бачив, — це дуки, котрі вкоріняться після нас поміж племен, вони виснажуватимуть цілі людності, та все їм буде замало. А та собака, яку ти бачив, — це грядуще плем’я, діти якого говоритимуть раніше від батьків. А казани, де туди й сюди перелітає м’ясо, — це багачі, які частують один одного, а простий люд між тих казанів лишається голодним.
Якось увечері зібралася молодь у ханському палаці, й ханів син давай нахваляти Нарикову дружину. А товариші йому підтакують:
— Хіба ж вона Нарикові пара, вона пара такому, як ви —
ханському сину.
І міркує ханів син, як би це прибрати Нарика та взяти собі
його дружину.
— Тут і думати нічого, — радять йому друзі, — коли твоє серце до неї прихилилося, візьми два бурдюки золота, одного віддай Нарику, а з другим пошли його в Кафу, мовляв, треба купити коня в одного хеша.Той так і вчинив. Покликав до себе Нарика та й каже:
— Ось тобі два бурдюки золота, однин лиши собі, а з другим рушай до Кафи, там в одного бея славний жеребець, придбаєш і приведеш його мені.
— Гаразд, — відповів Нарик, — придбаю й приведу.
Отож ханський син дав Нарикові бурдюки із золотом, а ще
листа.
— Віддаси, — каже, — листа й отримаєш коня.
Та Нарикова дружина попросила показати їй цього листа. Прочитавши, вона каже чоловікові:
— Тебе хочуть убити. Отож, виїхавши, сховайся десь між кіньми і вертайся ввечері.
Коли засутеніло, Нарик повернувся й заховався в лазні. І ось уночі хтось стукотить у вікно. Нарикова дружина мовить:
— Чоловіка вдома немає. Що вам тут робити?
Ханів син до неї:
— То й що, що немає, відчини.
Нарикова дружина відчинила двері. А ханів син каже споїм слугам:
— Ідіть собі додому, а я тут лишусь.
Слуги пішли, а ханів син зайшов до будинку. Нарикова дружина звернулася до нього:
— Розповім вам казку. У давнину жив хан, багато чим схожий на вас. Було в нього чимало коней. Що не день, то один кінь з табуна зникав. І зрештою таких пропалих коней було вже до сотні. Хан вельми гнівається на пастухів і каже: «І що ж це ви їх так губите повсякчас?» І сам разом із пастухами рушає на пошуки зниклих коней. І от здіймаються вони на пагорб, аж тут — конячі кості. А поруч лежить лев. І от хан каже: «Ти владар серед звірів, а я владар серед людей. Хіба гоже тобі їсти крадене м’ясо? Краще я сам даватиму тобі по одному коню в день, аби лиш ти не крав». Лев згоджується. Хан з пастухами вертається додому. А відтак щодня посилає коня для лева. Якось хан послав левові гладку кобилу, та лев повернув її назад. На запитання, чому він так учинив, лев відповів: «Цій кобилі ще лошам було покусано ногу, а мені не потрібні об’їдки». Він був усього лиш левом і то об’їдків не споживав. А ти ж ханський син! Невже ж тобі потрібна та, що належала твоєму служці?
ЕПОСИ
615Та ханський син не чує тих слів і липне до Нарикової дружини. Тоді Нарик вийшов з лазні й сокирою відрубав голову ханському синові. Голову сховав у тандирній печі, як перепічку, а тіло кинув у глибокий колодязь.
Минув день, другий... Ніхто не знає, де ханський син і що з ним. Тоді придворні припускають, що це Нарикових рук справа. Володар не йме віри:
— Не може Нарик так учинити.
— Не міг би. От лишень, хане, ваш син посягнув на його честь. Якби не це...
— Нарик — чоловік, — мовить хан, — і не приховував би свого вчинку. Покличте його сюди.
Хан питає в Нарика:
— Що ти вчинив з моїм сином?
— Відрубав йому голову та й у попіл загріб.
— Але ж ти будь з чим з мого добра носився, мов курка з яйцем. Як же зважився на таке?
— Він зазіхнув на мою честь, я не зміг цього стерпіти.
— Тоді мусиш забиратися звідси, — мовить хан, — скінчилася дружба.
У Нарика було кілька спритних наймитів, кінь з гарбою. Він попросив одного зі спритників запрягти коня, посадив на гарбу дружину, прив’язав до гарби єдину корову, а сам сів на іншого коня й прудко помчав, випереджаючи всіх. Дорогою у Нарикової дружини почалися пологи, і вона народила сина. То було незвичайне дитя. Воно прийшло у світ, пройняте вогнем, звелося на ноги й пішло — де ступає нога, там з’являється вода й гасить вогонь. Відтак суджено йому колись померти від води. Наймит поспішив до Нарика в селище Кокушли Тама сповістити новину, сподіваючись на щедрий дарунок.
— Я даю тобі волю, будь вільним, — каже наймитові на радощах Нарик.
А щоб і син його був таким же спритним, як цей чора, наймит, Нарик дає хлопцю ім’я Чора.
Згодом Чору віддали на навчання. Там у нього з’явився друг Килинчак, з яким вони скрізь і всюди були разом. Після навчання діти зазвичай пасли худобу. Якось до хлопчаків під’їхав дивний вершник із пломінким загрозливим вогнему руці. Дітвора кинулася навтьоки, лишилися тільки Чора та його друг Килинчак.
— Вітаю, — каже прибулець хлопчакам.
— Вітаємо, дідусю, ласкаво просимо, — відповів Чора й, допомагаючи прибульцеві спішитись, запросив його в курінь, а коня прив’язав до євшан-зілля.
— Розсупонь, Чоро, пазуху, — каже гість.
А то ж був не вогонь у його руці, а змій-дракон, і старий того змія-дракона поклав Чорі за пазуху. А потім вийняв у себе з-за пазухи ще одного вогняного дива й поклав його за пазуху Килинчакові. А тоді каже Чорі:
— Я привів тобі жеребця, ти його познач.
І Чора відрізав від своїх сирцевих чобіт вузеньку тасьму й, почепивши її на жеребця, каже:
— Хай він буде Тасьмовий буланчик.
Хлопчаки, що було сипонули навтьоки, повернулися й поцілували старому руку. Чора їм каже:
— Друзі, до нас нині завітав гість, треба зарізати теля.
Та хлопчаки не хочуть різати своїх телят, мовляв, мама сваритиме, тато нагримає. Тоді Чора попросив упіймати й зарізати його теля. Ті — миттю. А Чора далі наказує: одному — приволокти казана, другому — назбирати дров, третьому — принести води. Зварили м’ясо й почастували гостя. Старий подякував і почав збиратися в дорогу. А потім звернувся до Чори:
— Коли досягнеш повноліття, прийдеш на морський берег і там отримаєш цього жеребця.
Відтоді минуло п’ять, десять літ, усе ширилася слава про витязя Чора-батира. Ніхто не міг силою зрівнятися з ним.
Якось Кара-хан, котрий правив у місцині Кара, прикликав до себе Чора-батира. Витязь прибув, гостював у нього, і от під час трапези Кара-хан питає:
— Чоро, зі скількома ти ладен змагатися?
— З одним, але таким, як я, — відповів Чора.
— Ну тоді ти не Чора, а пустодзвін, у мене є батир, здатний вистояти проти сотні.
Кара-хан не втямив, про що сказав йому Чора. І тоді Чора мовив:
— Адже я сказав — з одним, таким, як я. А чи є ще такий у всьому Криму?Уранці Кара-хан дав Чора-батирові мішок золота і сказав:
— Ну що ж, Чоро, вертайся додому.
А сам послав слідом своїх сорок молодців з наказом:
— Я дав Чора-батирові мішок золота, доженіть його, побийте й принесіть мені моє золото назад.
І ось вони наздогнали Чору, здійняли на нього сорок канчуків. А Чора, скочивши зі свого коня, упіймав усіх їхніх коней за хвости, пов’язав їх та й пригнав гуртом до хана.
А в хана був ще один батир Алі-бей, який закручував свого вуса аж за плече. Він було замірився приєднатися до сорока батирів, що хвацько накинулися на Чору, та побачив, що тим непереливки, й вирішив краще туди не ув’язуватися.
Пригнав Чора нападників до хана й каже:
— Шановний, ти покликав мене, я прийшов, дякую за хліб-сіль. Та чого ж ти своїх собак змушуєш кусати мене? В чому річ?
— Ти ж казав, що тебе вистачить лише на одного, — дивується хан.
— О Господи! Та я ж тобі, хане, казав: «На такого, як я».
І показавши на Алі-бея, що стояв поруч, додав:
— Та мені й тисячі ось таких ні по чім.
І Чора повернувся додому. Згодом знайшов собі наречену, посватався та справив весілля.
В селищі Кокушли Тама в Алі-бея був товариш. От він тому товаришеві й каже:
— Як Чора кудись повіється, ти вже мені сповісти, я прибуду й побалакаю з його батьком, позбиткуюся над його ріднею.
І от нарешті товариш дав звістку:
— Чора-батир від’їжджає. Поквапся.
І Алі-бей, узявши із собою сорок молодців, прибув та влаштував для себе розваїу.
Різати сказав для учти баранів,
Захотів, щоб кожен мед-горілку пив,
Нарика старого по очах шмагав,
Прикрими словами матір обзивав,
А сестрі напої розливать велів.Отак познущавшись над ріднею Чора-батира, подався звідти. Старий Нарик поспішив до сина:
Сину, де тебе знайти?
П'єш горілку та меди?
Між дівчат, можливо, ти?
Тут дівчата хоч куди.
Врешті побачивши Чору, мовить:
Кат завзятий Алі-бей,
Дурнуватий Алі-бей З криком налетів сюди,
Допровадив до біди.
Різати сказав до учти баранів,
Люд міцними трунками поїв,
Бив мене старого по обличчю, по очах,
А сестрі прийшлось почути Слів богопротивних жах.
Віддавав йому ягнят — не взяв,
Віддавав йому лошат — не взяв,
Віддавав верблюдів — теж не взяв,
І птахів летючих теж не взяв.
Кінь кремезний, кінь баский,
Чуйний, та не боязкий,
З-під копит іскристий рій,
А гарцює — наче змій,
Грива як хвилястий лан,
Чорний круп немов курган,
Ще й гнучкий у нього стан,
Мчить — позаздрив би й шайтан,
Лютий бей на нього сів І помчав у даль степів.
Чора чує ці слова,
Лють у ньому ожива,
Обладунок надіва,
Меч бере та ще й багнет,
Вмить збирається — і в лет,
На прудкого сів коняк*
И Алі-бея доганя.
Озирнувся лиходій —
А позаду вітровій Хмар несе шалений рій,
Ні, то курява стовпом Швидко мчить за ним слідом, Синій плащ — удалині Гордий витязь на коні.
Алі-бей озирнувся й питає вершників, що скачуть поруч з ним:
— Гляньте, хто ж то їде.
Один каже:
— Якийсь вершник, аж каміння розлітається з-під копит. Другий придивляється й додає:
— Якийсь вершник, летить, аж курява стовпом.
А третій мовить:
— Чора мчить.
Тоді Алі-бей промовля:
— Спостигає мене помста Аллаха. Треба перепросити.
І гукає такі слова:
Вертай, Чоро, вертай,
За вуздечку коня тримай, Як образився за коня,
То віддам його, забирай.
Чора:
Ні, назад вороття нема,
Ні, вуздечки рука не трима, Так, розгнівався я за коня Й не вернуся з ним крадькома.
Алі-бей:
Вертай, Чоро, вертай,
За вуздечку коня тримай, Я віддячуся за коня, Відшкодую все, так і знай.Чора:
Ні, уже вороття нема,
Ні, вуздечки рука не трима,
На коня мого сів — плати,
За моїх баранів — плати,
Мого батька старого По обличчю бив, по очах,
А сестру розливати змусив Мед-горілку по чарках,
Лаявсь так, що почув Аллах!
Чим заплатиш за весь цей жах?
Алі-бей:
Постривай, Чоро, постривай,
За вуздечку коня тримай,
Ти господар цього коня,
Забери й назад повертай.
На коня твого сів — заплачу,
І за всіх баранів заплачу.
Чора:
Ні, назад нема вороття,
Тож тримати коня — без пуття, Відшкодує усі гріхи Крові вражої пролиття.
Алі-бей:
Постривай, Чоро, постривай,
За вуздечку коня тримай,
Так, цей кінь є скарбом твоїм, Забирай і вертайся з ним.
На коня твого сів — заплачу,
І за всіх баранів заплачу, Срібла-золота дам тобі,
Щедро озолочу.
Так, цей кінь є скарбом твоїм, Забирай і вертайся з ним.За коня заплатиш споена I за кожного барана,
Озолотиш мене всього —
Буде все ж замала ціна.
По обличчю, по очах Ти старого батька бив,
Матері наговорив Купу непристойних слів.
Лити змушував сестру Мед-горілку по чарках,
Учепившись, як реп’ях, їй нечемні слова говорив,
Дорогу мою сестру Ти до сліз довів.
Не спиню свій гнів!
Тоді Алі-бей каже:
— Ну що ж, Чоро, стріляй.
А Чора йому на це:
— Коли я першим стрелю, тобі вже не стрелити. Тож давай, починай ти.
Біснуватий Алі-бей,
Ворог клятий Алі-бей,
Віспуватий до плечей,
Вправо, вліво подививсь,
Гострі стріли блись та блись,
Вийняв дві і знову дві,
Приміря на тятиві,
Цілиться здаля,
Натяга й стріля.
Побіч коня-вітрюгана,
Біля ніг коня-орлана Проліта стріла.
Черга Чори надійшла.
Вправо, вліво подививсь,
Гострі стріли блись та блись,Вийняв дві і знову дві,
Приміря на тятиві,
Цілиться здаля,
Натяга й стріля.
Вмить метка стріла В саме серце ввійшла,
Алі-бей з коня зіслиз,
Сповз поволі вниз,
До коня прихиливсь,
Кров’ю заливсь.
З ним черкесів сорок душ,
Змусив бігти їх чимдуж Чора, наче вовк овець.
Поглядає молодець На Азов,
Чеше гриву буланому знов.
Радий конику дорогому,
З ним вертається додому.
Каже:
Тату, я прийшов,
Наш буланий з нами знов,
Мир нам і любов!
Я поганця Алі-бея вбив,
Він за все, за все Головою заплатив.
Мертвому вже не ожити,
Не стоять на місці джигіти.
У Казань! Сім ханів там,
Там себе я покажу.
Старий Нарик каже у відповідь:
Що ж, мій сину, в добру путь,
Хай тебе удачі ждуть.
до 3 ДОМУ вийшла матір Чори Менліслу. Чора звернувсяМамо, мамо, я прийшов,
Мир нам, згода і любов.
Алі-бея ж я убив,
Він за всі свої гріхи Головою заплатив.
Батька славного я син,
Тож подамся у Казань.
Мати каже синові:
Постривай, сину, постривай І коня свого потримай.
Дєв ’ятьох правителів Батько твій старий убив,
Тільки ж Криму не лишив,
Ти ж одного бея вбив Й прагнеш до чужих країв.
Чора:
Мамо, зрозумій мене,
Хай нас лихо обмине.
Ти мене малим плекала, Повсякчас про мене дбала,
У колисці колихала І ночей недосипала,
Молоко твоє смоктав,
До грудей твоїх, мамо, припадав, Хай би врешті показав Ту могуть, що ти дала!
Нориків я син, отож Путь у мене — на Казань.
Тоді мати каже:
Годувала я дитя,
Щоб було все до пуття! Доглядала я дитя,
Щоб ясним було життя!Сину, сину, не забудь Запастись харчами в путь, На шляху пухкі млинці Сил мандрівцю додадуть. Зрошене їство смачне Материнськими слізьми, Споживатимеш його — Будеш згадувать мене.
У Казань прибудеш ти, Будеш вулицями йти,
Не біжи вперед мерщій, Будь обачним, Чоро мій.
А вродливиця-сестра В гарній хустці на плечах З дому виліта, мов птах (В ній тривога ожива), Промовля такі слова:
Кониченька осідлав,
У цупку шовкову сіть Хвіст і гриву у в ’язав,
І куди ж ти путь обрав? Лук і стріли почепляв,
Меч булатний прив’язав Ще й клинок у руку взяв,
Чи далеку путь обрав?
Брат сестрі відповіда:
Я буланого сідлав,
На дорогу гриву й хвіст В сіть шовкову у в ’язав, Щоб хутчій степами мчав. Міцно щит припасував Я праворуч на коні И жодні вороги мені, Молодцеві, не страшні,
Лук і стріли їм на жахНмитъ опиняться в руках,
Меч булатний — просто ах,
Ще й зі мною вірний птах,
На Казань у мене шлях.
Почувши таку відповідь, сестра братові каже:
Постривай, брате, постривай, Сиротами нас не лишай,
Брате мій, в Казань твій шлях проліг, А на кого ж ти лишаєш Батьків старих?
Чора їй відповіда:
Не плач, сестро, не ридай — Дивлячись на сліз ручай,
Як залишу рідний край?
А батьків моїх обох Хай оберігає Бог.
Потім Чора прощається з дружиною:
Мила, їду в дальній край, Будь здорова, прощавай! Алі-бея я убив,
Він за всі свої гріхи Головою заплатив,
Сім владик у чужині,
Там поталанить мені.
І дружина йому відповідає:
Ти й мене візьми туди,
На коника підсади,
А як стану тягарем, Зсадиш десь біля святих І залишиш назавжди.Чора відповідає дружині
Не візьму тебе я, ні,
Не поїдеш на коні.
Я не хочу ханом стать І не хочу беєм стать У казанській стороні.
Я не буду владним паном,
Ані беєм, ані ханом.
Не візьму тебе я, ні,
Не поїдеш на коні.
Уцілію — повернусь,
Не лишуся в чужині.
Із цими словами Чора-батир разом із Килинчак-батиром помчали на своїх конях. Дорогою минають вони якесь селище. Там їх побачили сивочолі чоловіки й питають:
— Хто це там їде?
Голомозий, що був серед них, каже:
— Як пообіцяєте купити мені в місті червоні чоботи, піду й дізнаюся, хто там їде.
Сивочолі погодилися, й тоді голомозий вийшов назустріч вершникам і звернувся до них:
На коня прудкого сів,
Гриву й хвіст у шовк повив,
Лук і стріли почепив,
У правицю зброю вклав,
У лівицю птаха взяв,
І куди ж прямує пан?
Чора відповідає:
Я герой, не панський чин,
Хочеш знать, з яких місцин, —
З тих, де полинам полин.
Хочеш знать, що за один, —
Чора, Нариків я син.
На буланого я сів,
Шовком гриву й хвіст повив,Лук і стріли почепив,
У руках у мене птах,
Зброя — ворогам на жах,
В чужину проліг мій шлях.
І Чора-батир із Килинчаком поїхали далі. Дорогою зупинилися в одного хана. Збагнувши, що це витязі, хан каже:
— Гей, великі витязі, чи не позмагатися вам із моїми витязями у стрільбі?
Тоді Чора-батир відповідає:
— Гай-гай, шановний хане, куди лиш не долетить геройська стріла! Як пушу стрілу, то сягне вона аж фортеці в Казані й уп’ється в мармуровий мур.
— Ти пусти-пусти, — каже хан, — побачимо.
Чора каже:
— Як пущу стрілу, з високих дахів посиплеться черепиця, кобила в тяжі дочасно ожеребиться, жінки боятимуться за своїх дітей. Коли шановний хан бажає побачити, як я пускаю стріли, то давайте вийдемо у степ. Але вам слід відійти подалі, аби не вмерти зі страху.
І ось виходять вони в широкий степ. Чора пустив стрілу, в хана аж голова запаморочилася.
Поїхали далі Чора з Килинчаком. Прибули до Казані й попрямували до ханського палацу.
— Селям алейкум, шановний хане, мир вашому дому,— звернулися до господаря.
— Алейкум селям! Ласкаво прошу, — мовить хан, — проходьте в дім.
Прив’язавши коней, вони зайшли. Після частування друзі лягли спочити. Хан сповістив своїх батирів, що завтра в них відбудуться стрілецькі змагання.
Вранці усі витязі зібралися на стрільби. Прибув й казанський люд. У мур Казані впилася стріла, тож молодцям належить її звідти витягти. Витязі всяк намагалися витягти її, та намарне. Силкується врешті й Кара-батир, та нічого в нього не виходить. А він же ж ладен протистояти сотні! Сорок батирів тягнуть, а витягти не можуть. Тоді Чора-батир витяг стрілу й стромив собі за пояс. Хан, побачивши таке, здогадався, що це Чора-батир, і каже:— Ти Чора-батир.
— Так, — відповідає Чора.
А в цього хана була донька на ім’я Сари-ханим. Погойдуючись, мов тендітна тополька, вона в золоченому вбранні спустилася сходами до батирів та обдарувала їх дарунками. Багато хто отримав шаблі, Чорі-батиру дістався старий дірявий шерстяний мішок, а Килинчаку й зовсім нічого не перепало.
— Своїм витязям — кому коня, кому обладунок, кому шаблю подарувала, а мені якесь лахміття, — з прикрістю подумав Чора й спересердя викинув той мішок.
— Що ж це ваші обдаровані дарунками витязі роз’їхалися? — звернувся він до Сари-ханим.
— Хіба ж я лише їх обдарувала, а тебе ні? Де твій дарунок, що його я саме для тебе замовляла? — питає вона.
— Я його викинув, — зізнався Чора-батир.
Тоді Сари-ханим наказала своїм слугам знайти цей мішок. Ті знайшли і принесли. Сари-ханим вийняла з мішка шаблю й подала її Чора-батиру. Взявши шаблю до рук, Чора дуже зрадів.
Потім сів на свого коня й поскакав. Місцеві витязі кинулися врозтіч від нього.
Тоді Чора на скаку звернувся до них із такими словами:
Вітер вишумовує в деревах,
Диким звірям вільно в пущах і степах,
Як покров зелений не зачах.
Люд визискують вельможі в зло то-хутряних шапках,
Де джигіти смерть зустрінуть, знає лиш Аллах.
Витязь Золпин відповів:
— Якби ти був не Чора, а хтось інший, то я схопив би тебе за горло й вирвав би твого язика. А від тебе пашіє пурпурно- зеленкуватий вогонь, аж млосно мені в очах.
Чора каже:
— Килинчак-батире, від погляду на вогонь Золпин не лусне. Серце в нього витривале. Вирви його й принеси мені.
І Чора вистрілив з лука, а Килинчак-батир, як наказав Чора-батир, вирвав у витязя Золпина серце.
ЕПОСИ
629Чора каже:
— У нього серце, мов криця, якби він підріс, то й нас би здолав.
Згодом вони повернулися до Казані.
Назустріч їм вийшла Сари-ханим зі словами:
Краще б душу не губив!
Витязь в землю увійшов.
У Казані, місті славнім,
Чорою пролито кров.
І додала:
— Не Кара-батир виявився витязем, а ти. Я хотіла за Ка- ра-батира вийти заміж, та він показав себе не як батир, Чора усім витязям батир.
Цими словами Сари-ханим дала згоду вийти заміж за Чору. Вони одружилися. Та недовго були разом. Сари-ханим перейшла на бік ворога.
Минуло кільканадцять літ, і от між ворогів з’явився славний змужнілий батир. Одного дня Чора-батир стрівся з цим славним витязем і велети повели двобій. Не переміг жоден. І Чора мовить:
Ой-ой, друзі, ой-ой-ой,
У перепічці — обман.
Та невже ж мій меч завдасть Синові смертельних ран?
Наша де тепер снага?
Чи Казань не зна біди,
Чи її оберіга Плин високої води?
І тут двоє батирів у кривавій сутичці несподівано шубовснули з високої кручі у воду.
