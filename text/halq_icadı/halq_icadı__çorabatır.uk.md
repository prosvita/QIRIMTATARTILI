## Чора-батир

Ви нам скажете,
Ми вам відповімо,
А ви нам що дасте?
Дасте запрягтись, давайте верблюда,
Дасте молока, давайте кобилу
Молоко має бути охолодженим.

Чорів батько Нарик та його дядько Нариків брат Арик бідували.
Лишившись без батька й матері.
Вони вирішили піти в найми.
Приходять до одного хана.

Арик наймається пастухом.
Нарик іде до іншого хана.
Нарик наймається пастухом, а той каже:

— Побачимо, на що ти здатний.Щороку будеш отримувати стільки, скільки зароблятимеш.
Нарик:

— Не треба мені до пори, до часу жодної плати, — відповів Нарик, — а коли мені виповниться двадцять п’ять, виберу собі коня з твого табуна, ти для нього підбереш срібну збрую, а потім одружиш мене з дівчиною, яку я вподобаю.

Сплив час, виповнилося Нарику двадцять п’ять років.

Хан каже:

— Ось, Нарику, тобі вже й двадцять п’ять, ходімо, візьмеш усе, що хотів.

Пригнали табун коней, запустили у загін.
% Нарик почав вибирати коня, з табуна який привели у загін.
Бере одного за хвіст і відкидає, бере другого за хвіст і відкидає.
Так перебрав мало не всіх коней.

Коли жбурнув одного жеребчика, той теж мало не впав.
Але миттю звівся на ноги.
«Оце мені буде кінь, — каже юнак, сідаючи на жеребця. 
Оце буде худоба",- каже.
Нарик  виростивз нього статного коня,тоді хан замовив для Нарика нове вбрання та й каже:

— Тепер іди й вибирай собі хоч дочку хана, хоч падишаха, яку вподобаєш, буде твоєю.

Нарик сів на коня.
На краю села стрівся йому старий білобородий вершник.
Привітався з ним.
Сивобородий чоловік також привітався і Нарик протягнув йому руку. 

Старий:

— Куди, служивий, держиш путь?
Нарик:

— їду шукати наречену, — відповідає Нарик.
Старий:

— Донька скотаря Менліслу — твоя доля, — каже старий, — інша тобі не підійде.
Тож далеко не мандруй, заверни до них і поглянь.
Нарик поїхав подивитися на дочку скотаря і був вражений її незрівнянною красою.
Повернувшись додому, прив'язав коня.
Ходить по двору туди - сюди.

Хан питає:

— Ти що, не поїхав?

Нарик:

— Я вже повернувся, — відповів .

Хан:

— І кого ж ти обрав?

Нарик:

— Доньку скотаря, шановний хане, — відповів Нарик.

Хан:

— Отакої, шукав-шукав та й знайшов, невже нема інших красунь, окрім доньки скотаря?

Нарик:

— Шановний хане, не та красуня, ідо пишно сяє, а та, яку душа приймає.

Хан:

— Ну що ж, хай не плаче, одружуйся.

Хан справив їм весілля і Нарик став сімейною людиною.

% Тепер Нарик жонатий.

Якось намірився Нарик відвідати свого брата.
Сів верхи і поїхав.
Дорогою стрілася йому отара овець.
Увагу привернув один маленький баранчик, який підбігав то до однієї вівці, то до іншої, ссав їх і, мекаючи, біг далі.
Потім край дороги помітив собаку в тяжі — лежить собі, а в животі у неї малеча куйовдиться.
Далі спостерігав, як мишеня наздоганяє верблюда.
А ще дивину бачив — висять три казани, у середньому кипить окріп, а в двох інших — м’ясо, і те м’ясо стрибає з казана в казан.

Прибув Нарік до свого брата й розповів про все, що бачив.

Брат:

— Вівці, яких ти бачив, — це дуки, котрі вкоріняться після нас поміж племен, вони виснажуватимуть цілі людності, та все їм буде замало.
А та собака, яку ти бачив, — це грядуще плем’я, діти якого говоритимуть раніше від батьків.
А казани, де туди й сюди перелітає м’ясо, — це багачі, які частують один одного, а простий люд між тих казанів лишається голодним.

Якось увечері зібралася молодь у ханському палаці, й ханів син давай нахваляти Нарикову дружину.
А товариші йому підтакують:

— Хіба ж вона Нарикові пара, вона пара такому, як ви — ханському сину.

І міркує ханів син, як би це прибрати Нарика та взяти собі його дружину.

Потім кажуть друзі:

— Тут і думати нічого,коли твоє серце до неї прихилилося, візьми два бурдюки золота, одного віддай Нарику, а з другим пошли його в Кафу, мовляв, треба купити коня в одного чоловіка. 

Покликав до себе Нарика та й каже:

— Ось тобі два бурдюки золота, однин лиши собі, а з другим рушай до Кафи, там в одного бея славний жеребець, придбаєш і приведеш його мені.

Нарик відповів:

— Гаразд, придбаю й приведу.
Отож ханський син дав Нарикові бурдюки із золотом, а ще листа.

— Віддаси, — каже, — листа й отримаєш коня.

Нарикова дружина:

- Покажи мені листа, прочитавши, вона каже чоловікові:
— Тебе готується убити син хана ,- каже.
-Отож, виїждай, сховайся десь між кіньми і вертайся ввечері.

Коли засутеніло, Нарик повернувся й заховався в лазні.
І ось уночі хтось стукотить у вікно.
Нарикова дружина мовить:

— Чоловіка вдома немає.Що вам тут робити?

Ханів син:

— То й що, що немає, відчини.
Нарикова дружина відчинила двері,а ханів син каже споїм слугам:

— Ідіть собі додому, а я тут лишусь.
Слуги пішли.
% Ханів син зайшов в будинок, вони сіли.

Нарикова дружина:

— Розповім вам казку,- каже.
У давнину жив хан, багато чим схожий на вас,було в нього чимало коней.
Що не день, то один кінь з табуна зникав.
І зрештою таких пропалих коней було вже до сотні.
Хан вельми гнівається на пастухів і каже:
 «І що ж це ви їх так губите повсякчас?»
І сам разом із пастухами рушає на пошуки зниклих коней.
І от здіймаються вони на пагорб.
Аж тут — конячі кості.
А поруч лежить лев.
І от хан каже: «Ти владар серед звірів, а я владар серед людей.Хіба гоже тобі їсти крадене м’ясо?
Краще я сам даватиму тобі по одному коню в день, аби лиш ти не крав».
Лев згоджується.
Вони повертаються.
А відтак щодня посилає коня для лева.
Якось хан послав левові гладку кобилу, та лев повернув її назад.
На запитання, чому він так учинив, лев відповів: «Цій кобилі ще лошам було покусано ногу, а мені не потрібні об’їдки».
Він був усього лиш левом і то об’їдків не споживав.
А ти ж ханський син!Невже ж тобі потрібна та, що належала твоєму служці?

Та ханський син не чує тих слів і липне до Нарикової дружини.
Тоді Нарик вийшов з лазні й сокирою відрубав голову ханському синові.
Голову сховав у тандирній печі, як перепічку, а тіло кинув у глибокий колодязь.

Минув день, другий...Ніхто не знає, де ханський син і що з ним.
Тоді придворні припускають:

 - Це Нарикових рук справа.

Хан:

— Не може Нарик так учинити.

— Не міг би.От лишень, хане, ваш син посягнув на його честь.Якби не це...

Хан:

— Нарик не приховував би свого вчинку.
Покличте його сюди.
Покликали Нарика.

Хан:

— Що ти вчинив з моїм сином?

Нарик:

— Відрубав йому голову та й у попіл загріб.

Хан:

— Але ж ти будь з чим з мого добра носився, мов курка з яйцем.Як же зважився на таке?

Нарик:

— Він зазіхнув на мою честь, я не зміг цього стерпіти.

Хан:

— Тоді мусиш забиратися звідси, — мовить хан, — скінчилася дружба.

У Нарика було кілька спритних наймитів.
Кінь з гарбою.
Він попросив одного зі спритників запрягти коня, посадив на гарбу дружину, прив’язав до гарби єдину корову.
Сам сів на іншого коня й прудко помчав, випереджаючи всіх.

Дорогою у Нарикової дружини почалися пологи, і вона народила сина.
% Дитя прийшло у світ, пройняте вогнем.
Звелося на ноги й пішло — де ступає нога, там з’являється вода й гасить вогонь.
Відтак суджено йому колись померти від води.
Наймит поспішив до Нарика в селище Кокушли Тама сповістити новину, сподіваючись на щедрий дарунок.
Нарик наймиту:

— Я даю тобі волю, будь вільним.
А щоб і син його був таким же спритним, як цей наймит, Нарик дає хлопцю ім’я Чора.

Згодом Чору віддали на навчання.
Там У нього був сусід Килинчак.
Вона стали друзями.
Вони скрізь і всюди були разом.
Після навчання діти зазвичай пасли худобу.
Якось до хлопчаків під’їхав дивний вершник із пломінким загрозливим вогнем у руці.
Дітвора кинулася навтьоки, лишилися тільки Чора та його друг Килинчак.

Той чоловік:

— Вітаю, — каже.
Чора:

— Вітаємо, дідусю, ласкаво просимо.
Вони допомогли йому, прийшли до куреню і сіли.
Їхній курінь стояв на вершечку горба .
 Коня прив’язав до євшан-зілля.

Гість Чорі:

— Розсупонь, Чоро, пазуху, — каже.

А то ж був не вогонь у його руці, а змій-дракон.
Старий того змія-дракона поклав Чорі за пазуху.
А потім вийняв у себе з-за пазухи ще одного вогняного дива й поклав його за пазуху Килинчакові,а тоді каже :

— Чора, я привів тобі жеребця, ти його познач.

І Чора відрізав від своїх сирцевих чобіт вузеньку тасьму й, почепивши її на жеребця, каже:

— Хай він буде Тасьмовий буланчик.

Хлопчаки, що було сипонули навтьоки, повернулися й поцілували старому руку.
Чора їм каже:

— Друзі, до нас нині завітав гість, треба зарізати теля.
Та хлопчаки не хочуть різати своїх телят, мовляв, мама сваритиме, тато нагримає. 
Боялися різати своїх телят.

Чора:

- Упіймайте й заріжте моє теля.
Ті — миттю.
А Чора далі наказує: одному — приволокти казана, другому — назбирати дров, третьому — принести води.
Все було готове.
% Вони почали готувати м'ясо теляти.
% Вони дуже наїлись.
% Якби вони знали, що там було не одне теля, а десять, то не їли б.

Старий подякував і почав збиратися в дорогу.
Чорі:

— Коли досягнеш повноліття, прийдеш на морський берег і там отримаєш цього жеребця.

Відтоді минуло п’ять, десять літ, усе ширилася слава про витязя Чора-батира.

Ніхто не міг силою зрівнятися з ним.

Якось Кара-хан, котрий правив у місцині Кара.
Прикликав до себе Чора-батира.
Витязь прибув,прийшов туди.
Гостював у нього.
Під час трапези Кара-хан питає:

— Чоро, зі скількома ти ладен змагатися?
Чора:

— З одним, але таким, як я, — відповів Чора.
Кара хан:

— Ну тоді ти не Чора, а пустодзвін.

% - Твоє ім'я спалили, - каже.
У мене є батир, здатний вистояти проти сотні.

Кара-хан не втямив, про що сказав йому Чора.

Чора:

— Адже я сказав — з одним, таким, як я.
А чи є ще такий у всьому Криму?
% Вони лягли спати і вранці прокинулись.
Кара-хан дав Чора-батирові мішок золота і сказав:

— Ну що ж, Чоро, вертайся додому.

А сам послав слідом своїх сорок молодців з наказом:

— Я дав Чора-батирові мішок золота, доженіть його.
Побийте й принесіть мені моє золото назад.

І ось вони наздогнали Чору.
Здійняли на нього сорок канчуків.
А Чора, скочивши зі свого коня, упіймав усіх їхніх коней за хвости, пов’язав їх.
 Та й пригнав гуртом до хана.

А в хана був ще один батир Алі-бей, який закручував свого вуса аж за плече.
Він було замірився приєднатися до сорока батирів, що хвацько накинулися на Чору, та побачив, що тим непереливки, й вирішив краще туди не ув’язуватися,пригнав Чора нападників до хана.

Чора:

— Шановний, ти покликав мене, я прийшов, дякую за хліб-сіль.Та чого ж ти своїх собак змушуєш кусати мене? В чому річ?

Хан:

— Ти ж казав, що тебе вистачить лише на одного, — дивується хан.

Чора:

— О Господи! Та я ж тобі, хане, казав: «На такого, як я».
І показавши на Алі-бея, що стояв поруч, додав:

— Та мені й тисячі ось таких ні по чім.

І Чора повернувся додому.
Згодом знайшов собі наречену, посватався та справив весілля.

В селищі Кокушли Тама в Алі-бея був товариш.
От він тому товаришеві й каже:
— Як Чора кудись повіється, ти вже мені сповісти, я прибуду й побалакаю з його батьком, позбиткуюся над його ріднею.

Товариш:

— Чора якогось дня від’їжджає, тому поквапся,- повідомляє.

І Алі-бей, узявши із собою сорок молодців, прибув .
Влаштував для себе розвагу.

Різати сказав для учти баранів,
Захотів, щоб кожен мед-горілку пив,
Нарика старого по очах шмагав,
Прикрими словами матір обзивав,
А сестрі напої розливать велів.

Старий Нарик сів на коня та поспішив до сина:

Сину, де тебе знайти?
П'єш горілку та меди?
Між дівчат, можливо, ти?
Тут дівчата хоч куди.

Врешті побачивши Чору, мовить:

Кат завзятий Алі-бей,
Дурнуватий Алі-бей,
З криком налетів сюди,
Допровадив до біди.
Різати сказав до учти баранів,
Люд міцними трунками поїв,
Бив мене старого по обличчю, по очах.

А сестрі прийшлось почути
Слів богопротивних жах,
Віддавав йому ягнят — не взяв,
Віддавав йому лошат — не взяв,
Віддавав верблюдів — теж не взяв,
І птахів летючих теж не взяв.
% Зуби як часник,
% Гарний має слух,
З-під копит іскристий рій,
А гарцює — наче змій,
Грива як хвилястий лан,
% Бігає як шайтан
Чорний круп немов курган,
% Передня частина наче колесо
% Глянув на голову,
% Розчесав волосся
Лютий бей на нього сів І помчав у даль степів.

Чора чує ці слова,
Лють у ньому оживає,
Обладунок надіває,
Меч бере та ще й багнет,
Вмить збирається — і в лет,
На прудкого сів коня
Й Алі-бея доганяє.
Озирнувся лиходій —
А позаду вітровій
Хмар несе шалений рій,
Ні, то курява стовпом
Швидко мчить за ним слідом,
Синій плащ — удалині,гордий витязь на коні.


Алі-бей озирнувся й питає вершників, що скачуть поруч з ним:

— Гляньте, хто ж то їде.

Один каже: — Якийсь вершник, аж каміння розлітається з-під копит.

Другий придивляється:

— Якийсь вершник, летить, аж курява стовпом.

А третій мовить:

— Чора мчить.


% Як почувши: "Чора їде", Алі-бей промовля:

— Спостигає мене помста Аллаха, треба перепросити.

І гукає такі слова:

Вертай, Чоро, вертай,
За вуздечку коня тримай,
Як образився за коня,
То віддам його, забирай.

Чора:

Ні, назад вороття нема,
Алі бей, вороття нема,
Ні, вуздечки рука не тримає,
Так, розгнівався я за коня
Й не вернуся з ним крадькома.

Алі бей:

Вертай, Чоро, вертай,
За вуздечку коня тримай,
Я віддячуся за коня,
Відшкодую все, так і знай.

Чора:

Ні, уже вороття нема,
Ні, вуздечки рука не тримає,
На коня мого сів- плати,
За моїх баранів — плати,
Мого батька старого
По обличчю бив, по очах,
А сестру розливати змусив
Мед-горілку по чарках,
Лаявсь так, що почув Аллах!
Чим заплатиш за весь цей жах?

Алі бей:

Постривай, Чоро, постривай,
За вуздечку коня тримай,
Ти господар цього коня,
Забери й назад повертай.
На коня твого сів — заплачу,
І за всіх баранів заплачу.

Чора:

Ні, назад нема вороття,
Тож тримати коня — без пуття,
Відшкодує усі гріхи
Крові вражої пролиття.

Алі бей:

Постривай, Чоро, постривай,
За вуздечку коня тримай,
Так, цей кінь є скарбом твоїм,
Забирай і вертайся з ним.
І за всіх баранів заплачу,
Срібла-золота дам тобі,
Щедро озолочу.
Так, цей кінь є скарбом твоїм,
Забирай і вертайся з ним.


Чора:

За коня заплатиш сповна
I за кожного барана,
Озолотиш мене всього —
% Білий ріблом осипеш.
Шістдесятирічного батька 
По обличчю, по очах бив,
Матері наговорив
Купу непристойних слів.
Лити змушував сестру
Мед-горілку по чарках,
Учепившись, як реп’ях,
їй нечемні слова говорив,
Дорогу мою сестру
Ти до сліз довів.
Не спиню свій гнів!

Тоді Алі-бей каже:

— Ну що ж, Чоро, стріляй.

А Чора йому на це:

— Коли я першим стрелю, тобі вже не стрелити.
Тож давай, починай ти.

Як тут:

Біснуватий Алі-бей,
Ворог клятий Алі-бей,
Віспуватий до плечей,
Вправо, вліво подививсь,
Гострі стріли блись та блись,
Вийняв дві і знову дві,
Приміряє на тятиві,
Цілиться здаля,
Натягає й стріляє.
Побіч коня-вітрюгана,
Біля ніг коня-орлана
Пролітає стріла.
Черга Чори надійшла.
Вправо, вліво подививсь,
Гострі стріли блись та блись,
Вийняв дві і знову дві,
Приміряє на тятиві,
Цілиться здаля,
Натягає й стріляє.
Вмить метка стріла
В саме серце ввійшла,
Алі-бей з коня вислизає,
Сповз поволі вниз,
До коня прихиливсь,
Кров’ю заливсь.
З ним черкесів сорок душ,
Змусив бігти їх чимдуж
Чора, наче вовк овець.
Поглядає молодець На Азов,
Чеше гриву буланому знов.
Радий конику дорогому,
З ним вертається додому,-каже.
Батьку останнж слово кажи.
Тату, я прийшов,
Наш буланий з нами знов,
Мир нам і любов!
Я поганця Алі-бея вбив,
Він за все, за все
Головою заплатив, мертвому вже не ожити,
Не стоять на місці джигіти.
У Казань! Сім ханів там,
Там себе я покажу.

Старий Нарик каже у відповідь:

Що ж, мій сину, в добру путь,
Хай тебе удачі ждуть.
% Тут матір Менліслу
з дому вийшла.

Чора звернувся до неї:

Мамо, мамо, я прийшов,
Мир нам, згода і любов.
Алі-бея ж я убив,
Він за всі свої гріхи
Головою заплатив.
Батька славного я син,
Тож подамся у Казань.

Мати каже синові:

Постривай, сину, постривай
І коня свого потримай.
Батько твій старий убив,
Дев'ятьох правителів
Тільки ж Криму не лишив,
Ти ж одного бея вбив
Й прагнеш до чужих країв.

Чора відповідає:

Мамо, зрозумій мене,
Хай нас лихо обмине.
Ти мене малим плекала,
Повсякчас про мене дбала,
У колисці колихала
І ночей недосипала,
Молоко твоє смоктав,
До грудей твоїх, мамо, припадав,
Хай би врешті показав
Ту могуть, що ти дала!
Нориків я син, отож
Путь у мене — на Казань.

Тоді мати каже:

Годувала я дитя,
Щоб було все до пуття!
Доглядала я дитя,
Щоб ясним було життя!
Сину, сину, не забудь
Запастись харчами в путь,
На шляху пухкі млинці
Сил мандрівцю додадуть.
Зрошене їство смачне
Материнськими слізьми,
Споживатимеш його —
Будеш згадувать мене.
У Казань прибудеш ти,
Будеш вулицями йти,
Не біжи вперед мерщій,
Будь обачним, Чоро мій.

А вродливиця-сестра
В гарній хустці на плечах
З дому вилітає, мов птах
(В ній тривога оживає),
Промовля такі слова:

Кониченька осідлав,
У цупку шовкову сіть
Хвіст і гриву ув’язав,
І куди ж ти путь обрав?
Лук і стріли почепляв,
Меч булатний прив’язав
Ще й клинок у руку взяв,
Чи далеку путь обрав?
Я буланого сідлав,
Чорного гривого обрав.
Куди, ти, братику?,-
Питає сестра Чори,- каже.
Кониченька осідлавЮ
На дорогу гриву й хвіст
В сіть шовкову у в’язав,
Щоб хутчій степами мчав.
Міцно щит припасував
Я праворуч на коні
Й жодні вороги мені,
Молодцеві, не страшні,
Лук і стріли їм на жах
Вмить опиняться в руках,
Меч булатний — просто ах,
Ще й зі мною вірний птах,
На Казань у мене шлях.

Почувши таку відповідь, сестра братові каже:

Постривай, брате, постривай,
Сиротами нас не лишай,
Брате мій, в Казань твій шлях проліг,
 А на кого ж ти лишаєшБатьків старих?
Чора їй відповідає:
Не плач, сестро, не ридай —
Дивлячись на сліз ручай,
Як залишу рідний край?
А батьків моїх обох
 Хай оберігає Бог.

Потім Чора прощається з дружиною:

Мила, їду в дальній край,
Будь здорова, прощавай!
Алі-бея я убив,
Він за всі свої гріхи
Головою заплатив,
Сім владик у чужині,
Там поталанить мені.

І дружина йому відповідає:

Ти й мене візьми туди,
На коника підсади,
А як стану тягарем,
Зсадиш десь біля святих
І залишиш назавжди.

Чора відповідає дружині:

Не візьму тебе я, ні,
Не поїдеш на коні.
Я не хочу ханом стать
І не хочу беєм стать
У казанській стороні.
Я не буду владним паном,
Ані беєм, ані ханом.
Не візьму тебе я, ні,
Не поїдеш на коні.
Уцілію — повернусь,
Не лишуся в чужині.

Із цими словами Чора-батир разом із Килинчак-батиром помчали на своїх конях.
%Була весна.
Дорогою минають вони якесь селище.
Там їх побачили сивочолі чоловіки й питають:
%Сивочолі чоловіки:

— Хто це там їде?

Голомозий, що був серед них, каже:

— Як пообіцяєте купити мені в місті червоні чоботи, піду й дізнаюся, хто там їде.

Сивочолі погодилися.
 Й тоді голомозий вийшов назустріч вершникам:

На коня прудкого сів,
Гриву й хвіст у шовк повив,
Лук і стріли почепив,
У правицю зброю вклав,
У лівицю птаха взяв,
І куди ж прямує пан?

Чора відповідає:

Я герой, не панський чин,
Хочеш знать, з яких місцин, —
З тих, де полинам полин.
Хочеш знать, що за один, —
Чора, Нариків я син.
На буланого я сів,
Шовком гриву й хвіст повив,
Лук і стріли почепив,
У руках у мене птах,
Зброя — ворогам на жах,
В чужину проліг мій шлях.

І Чора-батир із Килинчаком поїхали далі.
Дорогою зупинилися в одного хана.
Збагнувши, що це витязі, хан каже:

— Гей, великі витязі, чи не позмагатися вам із моїми витязями у стрільбі?
 Чора:

— Гай-гай, шановний хане, куди лиш не долетить геройська стріла!
Як пушу стрілу, то сягне вона аж фортеці в Казані й уп’ється в мармуровий мур.

Хан:

— Ти пусти-пусти, — каже хан, — побачимо.

Чора:

— Як пущу стрілу, з високих дахів посиплеться черепиця, кобила в тяжі дочасно ожеребиться, жінки боятимуться за своїх дітей.
Коли шановний хан бажає побачити, як я пускаю стріли, то давайте вийдемо у степ.
Але вам слід відійти подалі, аби не вмерти зі страху.

Виходять вони степ.
Чора пустив стрілу, в хана аж голова запаморочилася.

Поїхали далі Чора з Килинчаком.
Прибули до Казані й попрямували до ханського палацу.

— Мир вам, шановний хане, мир вашому дому,— звернулися до господаря.

— І вам мир!
Ласкаво прошу, — мовить хан, — проходьте в дім.

Прив’язавши коней, вони зайшли.
Після частування друзі лягли спочити.
Хан сповістив своїх батирів, що завтра в них відбудуться стрілецькі змагання.
Вранці усі витязі зібралися на стрільби.
Прибув й казанський люд.
У мур Казані впилася стріла, тож молодцям належить її звідти витягти.
% Почали вони її витягати.
Витязі всяк намагалися витягти її, та намарне.
Силкується врешті й Кара-батир, та нічого в нього не виходить.
А він же ж ладен протистояти сотні!
Сорок батирів тягнуть, а витягти не можуть.
Тоді Чора-батир витяг стрілу й стромив собі за пояс.
Хан, побачивши таке, здогадався, що це Чора-батир, і каже:
Хан Чорі:

— Ти Чора-батир.

Чора:

— Так, — відповідає.

А в цього хана була донька на ім’я Сари.
Погойдуючись, мов тендітна тополька, вона в золоченому вбранні спустилася сходами до батирів,обдарувала  їх дарунками.
Багато хто отримав шаблі.
Чорі-батиру дістався старий дірявий шерстяний мішок, а Килинчаку й зовсім нічого не перепало.
% Чора з цього приводу прийшов до кімнати.

Чора:

— Своїм витязям — кому коня, кому обладунок, кому шаблю подарувала, а мені якесь лахміття, — з прикрістю подумав Чора.
 Спересердя викинув той мішок.

Чора:

— Що ж це ваші обдаровані дарунками витязі роз’їхалися? — звернувся він до Сари.

Сара відповідає:

— Хіба ж я лише їх обдарувала, а тебе ні?Де твій дарунок, що його я саме для тебе замовляла? — питає вона.

Чора:

— Я його викинув, — зізнався Чора-батир.

Тоді Сари наказала.
Наказала своїм слугам знайти цей мішок.
Ті знайшли і принесли.
Сари вийняла з мішка шаблю й подала її Чора-батиру.
Взявши шаблю до рук, Чора дуже зрадів.

Потім сів на свого коня й поскакав.
Місцеві витязі кинулися врозтіч від нього.

Тоді Чора на скачу звернувся до них із такими словами:

Вітер вишумовує в деревах,
Диким звірям вільно в пущах і степах,
Як покров зелений не зачах.

Люд визискують вельможі в зло то-хутряних шапках,

Де джигіти смерть зустрінуть, знає лиш Аллах.

Витязь Золпин відповів:

— Якби ти був не Чора, а хтось інший, то я схопив би тебе за горло й вирвав би твого язика.А від тебе пашіє пурпурнозеленкуватий вогонь, аж млосно мені в очах.

Чора:

— Килинчак-батире, від погляду на вогонь Золпин не лусне.
Серце в нього витривале.
% Поріж його на шматки, вирви його серце й принеси мені.

І Чора вистрілив з лука, а Килинчак-батир, як наказав Чора-батир, вирвав у витязя Золпина серце.

Чора:

— У нього серце, мов криця, якби він підріс, то й нас би здолав.
Вбивши Золпина повертаються. 

Назустріч їм вийшла Сари зі словами:

Краще б душу не губив!
Витязь в землю увійшов.
У Казані, місті славнім,
Чорою пролито кров.

І додала: — Не Кара-батир виявився витязем, а ти.

Я хотіла за Кара-батира вийти заміж, та він показав себе не як батир, Чора усім витязям батир.
% Чора та Сари одружились.
% Але згодом розлучились.
Сари перейшла на бік ворога.
Минуло кільканадцять літ, і от між ворогів з’явився славний змужнілий батир.
Одного дня Чора-батир стрівся з цим славним витязем і велети повели двобій.
Не переміг жоден.
І Чора мовить:

Ой-ой, друзі, ой-ой-ой,
Я не жартую.
Та невже ж мій меч завдасть
Синові смертельних ран?
Наша де тепер снага?
Де знаходиться Казань?
Чи Казань не знає біди,
Чи її оберігає Плин високої води?

І тут двоє батирів у кривавій сутичці несподівано шубовснули з високої кручі у воду.
