## Алім

%Давним-давно жив собі один бідний чоловік.
%Була в нього повна хата дітей.

Найстаршим з-поміж дітей був Алім.
%І коли батько помер, він взяв на себе обов'язки голови сімейства.
%Хоч і працював він з ранку до ночі, та прогодувати сім'ю все одно не міг.

%Одного дня Алім вирушив на пошуки роботи.
%Ходив він, ходив і нарешті прийшов: серед гір і скель розкинулось гарне місто.
%Заходячи у місто чує:

— Мені потрібен працівник.
%Зміна - тисяча золотих! - це вигукував один торговець. 

%Алім, почувши слова торговця, подумав:"Це тільки падишах має тисячу золотих та нічого не робить!"
%Алім, прийнявши ці слова торговця за правду, виразив бажання бути його помічником.
%Той привів Аліма додому, нагодував, напоїв.
%Після цього господар запряг у воза паруконей, позад воза прив’язав корову, і вирушили вони з Алімом разом у путь.

Алім, лежачи на соломі, розмріявся: «Зароблю тисячу динарів і на ці гроші ми побудуємо нову хату, купимо коней, віз, корів, стадо овець.
Придбаємо мамі, сестрам і братикам новий одяг, а на решту грошей накупимо багато-багато смачнющої їжі та й запросимо в гості все село...»

Алім так замріявся, що не помітив, як під’їхали до підніжжя високої гори.
Господар зупинив коней, відв’язав бика, зарізав його, вивернув шкуру, зробив з неї мішка і наказує Аліму, щоб той залазив у нього.
Алім злякався, а господар і каже:

— Залазь у цю шкуру і чекай.
Незабаром прилетять великі птахи й піднімуть тебе на вершину гори, де лежать золоті самородки і коштовне каміння.
Ось тобі чотири торбини, наповниш їх і скинеш униз.
За цю роботу дам тобі тисячу динарів.

— А як же я потім спущуся вниз? — запитує Алім.— Гора ж така висока й крута...

— Не бійся, там є потаємна стежина.
Я тобі потім скажу, як її найти.

Алім узяв торби, заліз у шкуру і почав чекати.
Незабаром почув шум крил і голосні крики птахів.
А ще відчув, як його підхопили і понесли вгору...

Підняли птахи шкуру бика на скелю і заходилися роздирати її на шмаття.
Алім вистрибнув зі шкури та як зарепетує, як замахає руками.
Птахи злякалися й полетіли геть.
Алім трохи отямився, дивиться, а все довкруж усіяно кістками, і між ними лежать золоті самородки та коштовне каміння.
Алім обережно підібрав кістки і склав осторонь, наповнив торби золотими самородками й коштовним камінням та й скинув донизу.
Скинув і сидить очікує, коли господар погукає йому знизу де та стежина, якою він зійде з гори.

Чекав Алім, чекав, підповз до краю скелі, дивиться вниз, а там нема ні підводи, ні господаря...
Гірко заплакав Алім.
Зрозумів, що обманув господар його.
І, мабуть, не його першого...
Не дочекається його мати, не дочекаються брати й сестри.
І навіть не знатимуть, де лежать його кістки...
Хто ж тепер їм допоможе, хто дасть їм шматок хліба?

Сонце піднялося високо-високо, стало жарко.
Алім сховався за кам'яний виступ і задрімав.
Прокинувся від крику птахів і шуму крил.
Один з птахів, найбільший, опустився на камінь, під яким ховався Алім, і почав чистити пір’я.

Злякався Алім, притиснувся до каменя, завмер і майже не дихає.
Не дай Бог, птах почує.
Як тільки завмер, відразу зрозумів, що допомогти йому може тільки цей птах, більше ніхто.
Алім потихеньку простягнув руку із-за каменя, ухопив птаха за ноги і з гучним криком потягнув його до урвища.
Замахав птах крильми й опустився з важким вантажем на землю.

Повернувся Алім у місто і на коштовний камінчик, який дивом опинився в його кишені, купив у перукаря вуса і бороду, приклеїв їх, поміняв одяг і прийшов на ринок, став собі збоку та й стоїть.
Він здогадався, що господар щоразу саме тут шукає того, хто недавно прийшов у місто, і не знає, яка недобра слава йде про господаря.
Помітив господар новенького і відразу ж підійшов до нього:

— Я шукаю працівника, який хоче заробити за тиждень тисячу динарів.
Мені потрібний сміливий і кмітливий чоловік.

— Я хочу заробити тисячу динарів і ні жодним динаром менше, але не за тиждень, а за три дні.
Щодо сміливості, то собак і верблюдів я не боюсь.
А ось щодо кмітливості...
У молодості мені на голову упав шматок зірки... і відтоді мене прозвали зоряним дурником...
Я зроблю все, що ти мені поясниш і накажеш...

Через три дні підвода зупинилася біля підніжжя гори.
Господар зарізав бика, приготував шкуру, поклав до неї торби і пояснив Аліму, що він повинен робити.
Алім удав, що дуже злякався та й каже:

— Ви хочете, щоб я став биком і їв траву?

Господар сміється:

— Не бійся, траву тобі їсти не доведеться.
Ти трохи посидиш у шкурі, побуваєш на вершині гори...

— Я вам не вірю,— каже Алім.— От, якщо ви самі залізете в шкуру і я побачу, що ви не перекинулися на бика, ось тоді...

Вволю насміявся господар з дурного наймита і каже:

— Можеш сам переконатися, що я не збираюся перетворювати тебе на бика: коли б мені був потрібен ще один бик, я б купив його собі лише за півдинара!

Заліз господар у шкуру, а Алім тільки цього й ждав — зав'язав шкіряний мішок і викотив його на видноту.
Не встиг господар опам’ятатись, як налетіли птахи і понесли здобич на вершину крутої гори.

Коли вони роздерли шкуру, господар виліз із мішка і гукає згори:

— Допоможи мені зійти вниз, я тебе озолочу!

А йому Алім відповідає:

— Спочатку ти скинеш мені торби з коштовним камінням, а потім я тобі розкажу, як спустився з гори, коли ти одурив мене й покинув напризволяще.

Зрозумів господар, що обвів його Алім круг пальця.
Робити нічого, набив він торби самородками і кинув униз.
«Якщо Алім живим і здоровим спустився з гори — певно ж, він знає секрет»,— міркував господар.

Алім підібрав торби, повантажив на підводу та й гукає:

— Тепер ми з тобою поквиталися!
Якщо ти такий розумний і такий хитрий, здогадайся сам, як можна спуститися відти.
Для цього досить бути сміливим і кмітливим!

Уперіщив Алім коней батогом і поїхав додому до матері, до сестричок та братиків, які очікували на нього з нетерпінням.
