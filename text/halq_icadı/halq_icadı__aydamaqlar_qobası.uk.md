## Розбійницька печера

% Кизилташська легенда

Довгими зимовими вечорами, коли в димарі завиває вітер і шумить недобрим шумом розбурхане море, татари полюбляють, сидячі біля вогню, слухати розповідь старожила про останнього джигіта Криму.
% Алімом пишалися навіть гори, бо в ньому жило безумство хоробрості і від  нього ніколи не зазнавали образи слабкий і бідний.
% Багачі боялись Аліма.
 % В усій окрузі лише один чоловік шукав зустрічі з ним.
 Це був  старий карасубазарський начальник.
% Казали, що в нього кулак був важчий за вагову гирю.
% Від гострого погляду його не сховатися навіть під землею.

Сім років поспіль лише про нього та про Аліма точилися розмови у Криму.
Сім разів за ці роки потрапляв Алім до рук стражників і сім разів, розбивши кайдани, утікав у тарактаські ліси чи в ногайський степ.
А в горах і в степу вся татарська молодь стояла за нього.
 І старі хаджі, творячи намаз, закликали зайвий раз ім’я Аллаха, щоб він уберіг Аліма від неминучої біди.
Та нависла над ним чорна хмара, і знали про це мудрі старики.
Бо не можна ж було танцювати на одному канаті двом танцюристам, як казав отузький мулла.

Того року в Криму стояли небувалі холоди.
% Терпів бідняк, та не краще було й багатому, бо дорогами йшов стогін від Алімових розбоїв.

% Аліма бачили в різних місцях.
З’являвся він у містечках і містах, і ходили навіть чутки, що заходив до самого карасубазарського начальника — пропонував йому виказати Аліма.
Подейкували в народі, що начальник сказав:

— Буде Алім у моїх руках — дам тобі сто карбованців.
% Засміявся Алім і крикнув начальнику:
% - Ось був Алім у твоїх руках, та не зумів ти його взяти, вистрибнув у вікно і помчав на коні з міста.
І не можна було його наздогнати.

Білий Алімів кінь був з трьома ніздрями, з трьома віддушинами в грудях, щоб три дні міг мчати без відпочинку.

Алім також жив у Тарактаських лісах.
Тоді начальник зібрав звідусіль стражників і наказав оточити тарактаський ліс.
Але не знайшли Аліма, бо його встиг вчасно попередити отузький кефеджі.
Алім втік до Кизилташу, де була печера, в якій переховувалися розбійники в негоду і звідки йшов хід у підземелля.
А в тім підземеллі зберігалися Алімова здобич і запаси.
Була й інша печера зі святою водою, яка зцілювала рани і подвоювала сили людей.

% Про те, що Алім переховується у Кизилташі.
 % Знали тільки отузький кефеджі та його підручний Батал.
 % Батал готовий був скоріше проковтнути свого язика, ніж виказати Аліма.
% Тому що Алім дуже любив його маленьку доньку Шашне, бавився з нею і посилав їй через батька то турецьку феску, то розшиті папучі, то золоту сережку.
Показуючи подругам нові подарунки, Шашне вихвалялася:
% Коли вона  виросте — Алім віддасть їй увесь кизилтаський скарб і сам одружиться з нею.

Почула про те дочка грека-дангалака.
Батько її боявся Аліма і не любив його, бо коли боїшся — завжди не любиш.
І до того ж була поміж них кров: під час розбою Алім вбив родича дангалака.
 В Отузи прибув начальник і зібрав сходку.

Коршуном дивився він на татар:

— Щоб курка із села не вийшла, щоб голуб за околицею не літав, поки Алім не буде в моїх руках.
Ніхто не спав у селі тієї ночі.
Верещав вихором шайтан по дорозі, ламав дерева у садах, мертвим стуком стукався у двері боягуза і кидався на перехожого шаленою зливою.

Страхітливо шумів гірський ліс і гулом гудів обложний дощ, збігаючи тисячами потоків в ущелину кизилтаської котловини.

Тієї ночі розбійники не чекали нікого і, загорнувшись в чекмені, спали в Розбійницькій печері довкола догораючого вогнища.

Спав і Алім тривожним сном.
Снилося йому, ніби забув попити на ніч святої води, як робив це завжди, а коли прибіг до Святої печери, побачив, що у джерелі, замість води, кипить кров.
А згори, зі скель, звисають кільцями чорні змії.
% І одна з них, слизька й холодна, обвила його шию вузлом.

Скрикнув Алім від болю, розплющив очі й побачив над собою здорованя, котрий давив йому груди і стискав горло.

Алім вислизнув було, та удар під серце позбавив його свідомості, а коли отямився, лежав уже зв’язаний разом зі всією зграєю розбійників.
% — Здрастуй, Аліме, був ти у мене в гостях, тепер, бачиш, я до тебе прийшов, — промовив над ним хтось.

Потемніло знову в Алімових очах.
Опритомнів він уже вдень, коли несли його на ношах уздовж сільської вулиці.
% Село все ніби вимерло, в селі не було жодної живої душі.
 Усі ховалися від очей начальника.
Подивився начальник на Аліма, начеб щось запитав, і відповів Алім поглядом: «Знаю, не буде більше джигітів у Криму».

А ополудні біля сільського правління зібралися гарби, до яких було прикуто розбійників.
У кайданах лежав Алім.
% А поряд з ним кефеджі й Батал.
Усе було готове, щоб вирушити в дорогу, Баталова донька Шашне голосила, прихиляючись до батька.
% — Не плач, — сказав начальник дівчинці, — незабаром батько повернеться.
 % І, поглянувши на Аліма:

 — Ледь було не забув, адже за мною борг.
Пам’ятаєш, я обіцяв, коли Алім буде в моїх руках, дам тобі сто карбованців.
Алім у моїх руках — отже, гроші твої.
% Алім:

— Віддай їх їй, — вказав Алім на дівчинку.
Гарби повільно рушили в дорогу і вже назавжди повезли з гір Аліма.
