## Горіх чи гарбуз?

% Було це колись дуже давно.
Жили собі в одному селі чоловік та жінка і був у них один-єдиний син.
Коли син народився — зраділи вони: буде кому доглянути їх до старості.
Ось виросте син і буде поле орати, худобу пасти, дрова на зиму запасати, а вони, старі, відпочинуть.
Та от син виріс, батьки постаріли, а відпочинку їм немає.
Син вийде на сонечко, розляжеться на траві і лежить, а батьки працюють.
Лежить їхній син і мріє про те, як піде він у місто і знайде під кущем торбу із золотими монетами...

Минав час, старі батьки померли і залишився син один.
Продав він батьківську землю, худобу, гроші проїв і сидить думає-міркує, що ж йому робити?
Бачить, сусіди на зиму запаси роблять.
Несуть з лісу фундук, горіхи, яблука, груші, кизил, на зиму дрова...
 
Узяв великий мішок, ходив лісом.
Ходив, і ось натрапив на великий кущ ліщини.
Горіхів на ньому видимо-невидимо.
% Але як  дістати їх?
Вирішив він перед тим, як залізти на ліщину, відпочити.
Лежить син під кущегою, дивиться на горіхи і мріє:
От коли б кожен горіх був завбільшки з гарбуз, то й одного такого горіха вистачило б на весь тиждень.
Прийшов до дерева раз у тиждень, зірвав один горіх-гарбуз — і живи собі, не знаючи клопоту!»

Мріяв син, мріяв і не помітив, як заснув.
Приснилося йому, що приніс він у місто великий-превеликий горіх і запросили його з цим горішищем у палац до самого падишаха.
І запропонував падишах за таке диво півцарства, а син не погоджується, вимагає все царство і красуню-царівну на додачу.
Розгнівався падишах і як вдарить парубка посохом у лоба!

Той підхопився, спросоння не зрозуміє, що трапилось, а на лобі гуля завбільшки з горіх, який упав йому на голову.
Сидить син під деревом, тре гулю і думає:
«Як добре, що горіхи не виростають завбільшки з гарбуз».
