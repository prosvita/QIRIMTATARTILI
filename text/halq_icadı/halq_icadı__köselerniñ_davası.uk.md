## Як лисі чоловіки посварилися

Жили колись у селі Джаманак дев’ять лисих чоловіків і ще один у селі Такилда.
Ці лисі чоловіки вирішили найняти для своїх корів чередника.
%Прийшов час платити череднику, лисі з Джаманаку обрали головного та дають свою долю.
%Лисий з Такилди відмовився платити.
%Лисі з Джанмаку: 
- А-а, не платитимеш? - сказав розгнівано.
- Тоді ми привселюдно поб'ємо , кажуть.
 %Лисі з Джанмаку,взявши ломаки, пішли бити лисого з Такилди.
Дізнався лисий з села Такилди про наказ лисих чоловіків із села Джаманак, налигав корову за роги і повів її з дому геть.

Минув якийсь час, і лисі з Джаманака дізналися, що їхній сусід повернувся додому і пригнав не одну, а десять корів!
% Почувши це,лисі зібралися в гості,щоб дізнатися де він взяв стільки корів. 

%Прийшли лисі до лисого з Такилди, побачившикорів, що стоять в дворі, ледь не втратили свідомість від заздрощів.

%Привітавшись, лисі з Джанмаку:

%- Не можемо не запитати, де ти взяв стільки корів? - кажуть.

%Лисий з Такилди,насміхаючись:


— Після того, як я пішов із села, моя корова об’їлася полину і здохла, я здер з неї шкуру, вичинив її, нарізав рівно сто ременів і відніс їх на базар у місто Сімферополь.
Ремені продав, а на вторговані гроші купив десять корів.
Ще й на нові штани гроші залишились.








Повернулися лисі в село Джаманак, сіли та й задумались.
День сидять, два сидять, а на третій день один з них і каже:

— Якщо ми заріжемо дев’ять корів і наріжемо з їхніх шкур по сто ременів, скільки грошей уторгуємо?

— Трохи менше, ніж на сто корів! — відповідає другий.

— Ви забули про м’ясо, котре нам лишиться! — додає третій.

А найрозумніший з-поміж усіх ось що каже:

— А якщо ми з кожної шкури наріжемо не по сто, а по двісті ременів, то купимо стільки корів, що усе село не перелічить!

Задумали — зробили.
Зарізали лисі своїх корів, нарізали ременів і вирушили в місто Сімферополь.
Прийшли, коли тільки-но почало розвиднюватись, на базар, цілісінький день простояли під пекучим сонцем, але жодного ремінчика не продали.
Наступного дня бредуть вони по місту, вимахують ременями і горлають: «Кому ременя!
Кому ременя!
Кому ременя!».

Злякалися городяни, поскаржилися стражникам.
Стражники відібрали у лисих товар, а їх самих прогнали з міста.
Повернулися лисі чоловіки додому, довго міркували, як їм помститися сусідові.
Думали — гадали — вигадали.
Відкопали свою ломаку, узяли її на плечі і вирушили в село Такилди.
Дорогою їх наздогнав юнак і питає:

— А куди це ви знову несете свою велику ломаку?

Зупинилися лисі, скинули на землю свій нелегкий вантаж і відповідають:

— Ми йдемо вбивати лисого з села Такилди.
Якщо ти зустрінеш його раніше, скажи нехай вийде на вулицю й чекає нас.

Дізнався лисий чоловік з села Такилди про намір сусідів, вийшов на вулицю та й чекає.
Підійшли до нього ті з ломакою, скинули на землю свій вантаж та й кажуть:

— Бачиш цю ломаку?
Так ось знай: цього разу ми вирішили вбити тебе.
Сядь вище на горбик і молись, щоб ми не промахнулися.

А сусід їм відповідає:

— Навіщо вам самим убивати мене, брати гріх на душу?!
Ви краще купіть скриню, посадіть мене туди — і зіштовхніть у море.
Якщо я потону — гріх ляже на морського царя.

Подумали-поміркували лисі, та так і вчинили.
Притягли на берег стару скриню, посадовили туди сусіда, зачинили віко, щоб він не втік, а самі пішли до лісу нарубати жердин, щоб і скриню зіштовхнути у воду, і ніг не замочити.

Сидить лисий у скрині і чує, що мекають вівці.
Почекав трохи — і як загорлає:

— Не потрібна мені дочка бая!
І золота з перлами не треба!

Підійшов до скрині чабан, відчинив віко і запитує:

— Від чого це ти відмовляєшся?

Лисий йому й каже:

— Хочуть мене оженити на дочці бая.
Пропонують скриню золота, корови, вівці, верблюди, а я не згоден!
Нехай мене ріжуть, нехай убивають...

— А що, дочка бая така некрасива? — запитує чабан.

— Та ні! — відповідає лисий. —Дівчина непогана, навіть вродлива.
Але я кохаю іншу і ні на кого її не проміняю.

В чабана від жадоби загорілися очі:

— Тоді давай я сяду в скриню.
Я згоден оженитися на дочці бая.
А ти бери моїх овець.

Чабан заліз до скрині, лисий причинив віко, а сам погнав отару додому.

Не встигли лисі чоловіки повернутися в село, як до них дійшли чутки, що їхній сусід вже повернувся до села Такилди.
І повернувся не з голими руками, а пригнав отару овець.
Подумали-поміркували лисі й пішли до села Такилди.
Прийшли й умовляють сусіда відкрити їм секрет свого багатства.
Той і відповідає:

— Хіба, маючи таких друзів, як ви, важко розбагатіти!
Спустився я на морське дно, а там тих овець, як камінців на березі!
Бачили, як я бульки пускав?
Це ж я овець рахував.
Тут лиш незначна частина того, що я налічив.
Доведеться вам ще раз відправляти мене туди...

— Е-е ні... — мовив один лисий, — тепер наша черга...

І вирішили лисі придбати велику скриню і вирушити в море по багатство.
Найрозумніший з-поміж них подумав-подумав та й каже:

— Якщо попливемо в одній скрині, нам дістанеться всього лиш одна отара.
А якщо кожен попливе у своїй скрині, то кожному буде по отарі!

Схвально відгукнулися лисі односельці на мудре рішення свого друга і вирушили в Джаманак.
Повернулися кожен зі скринею на спині.
Поставили скрині біля води, залізли до них і просять сусіда зіштовхнути їх у море.
Лисий з села Такилди й каже:

— Зроблю це з великим задоволенням.
Адже це ви допомогли мені розбагатіти.
А за добро треба відповідати добром.
Ось повернетеся й ви багатими — і ми ніколи вже більше не будемо сваритися.

Зіштовхнув лисий скрині у воду, набігла хвиля і понесла їх у море.
В селі Джаманак і досі вірять, що настане день, коли їхні лисі чоловіки повернуться.
А як на морі з’являються білі «баранці» — люди кажуть: «Це наші лисі женуть своїх овець...»
