## Арзи й Гамбер

У давні часи в одного падишаха була донька.
Дівчина славилася неабиякою статністю і вродою.
Її батько Темірбек і мати Бек-Султан дуже її любили, мало не пилинки з неї здували.
Боячись лихого ока, поселили її в окремій кімнаті горішнього поверху.

Підростаючи, Арзи ставала усе ладнішою та вродливішою, ось вона вже немов зоря.
Слава про її вроду долинула й до інших країн.
Досягши повноліття, вона відчула самоту, почала нудитися й не знала, в який куток приткнутися, мов пташка в клітці.
Одного дня крізь різьблене віконце своєї кімнати вона побачила юнака біля криниці.
Це був Гамбер, юнак доволі показний.
Він давно працював у падишаха, пас табун коней.
Виганяв прудких молодих жеребчиків у безкраї степи, часом приганяв їх до криниці, що неподалік палацу, на водопій.
% Жвавий та завзятий Гамбер сподобався дівчині, думки про нього не покидали її.
Арзи солодко чути його голос, вона милується рухами юнака.
Такі природні світлі почуття не знають жодних перепон.
Хоч Гамбер був наймитом, в очах дівчини він виглядав принадним і милим, як весняний квіт, що зріс під теплим сонцем.
Заполонена цими почуттями, Арзи покликала служницю й послала її до криниці по воду, як)' має набрати для неї Гамбер і яку вона з насолодою вип’є як шербет.

Почуття, що проймають Арзи, поступово передаються й Гамберові.
Одного разу, коли служниця прийшла із золотим кухлем по воду, Гамбер їй каже:

— Ой, матінко мила, я б теж волів попити води з вашого чудового кухля.

— Ні, — відповіла служниця, — я не можу дати вам води з цього кухля, не спитавши дозволу в Арзи.

Служниця принесла воду дівчині й розповіла їй про розмову біля криниці.
Почувши таке, Арзи каже:

— Ну й що ж тут такого, хай собі п’є, — давши зрозуміти служниці, що вона не заперечує.
Наступного дня, коли Гамбер пригнав табун на водопій, до криниці підійшла служниця й простягнула юнакові кухоль, мовляв, Арзи не заперечує, аби він пив з нього.
Гамбер наповнив кухоль водою й почав пити.
%Він пив, ледве віднімаючи губи від кухля.
Непомітно для служниці поклав на дно каблучку.
Служниця набрала в кухоль води й пішла до Арзи.
П’ючи воду, дівчина помітила каблучку.
Вона одягла її на палець.
Наступного дня Арзи поклала в кухоль свою каблучку й знов послала служницю по воду.
Служниця, нічого не помітила.
Вона знов подала кухоль Гамберові, що саме пригнав своїх коней, аби той напився води; п’ючи, Гамбер тайкома дістав з кухля каблучку і сховав її.
Так у душах Арзи й Гамбера зародилося взаємне кохання.
Падишах Темірбек, помітивши, як подорослішала його дочка, як вона розквітла, вирішив знайти їй гідну пару й розіслав по всіх землях послання.
У ньому було зазначено, що в певний день і годину славні принци мають прибути до його палацу.
Охоплений палкою пристрастю, Гамбер, пригнавши коней на водопій, співає солодким голосом:
Між трав і чорні, і гніді
Пасуться коні молоді.
Розлучницею нам не стань, дорога Бек-Султан!
Арзи почула цей спів, і він ще більше розпалив в її грудях полум’я кохання.
Через служницю, котра приносить Гамберові їжу, дівчина сповістила юнака про передбачуваний наплив женихів і попросила його теж належно підготуватися.
Гамбер з раннього ранку поспішив до пастухів і попросив у них барана, зарізав його, м’ясо віддав назад, а собі лишив шкуру.
А ще помінявся одягом з одним пастухом.

У призначений день із сорока падишахств прибули показні молодики, а з ними їхні свати й почет, просторий майдан перед палацом Темірбека був залюднений.
Від майдану, котрий доти не знав такого гуляння, таких танців і пісень, линули звуки зурни й бубнів.
Прибулих гостей гостинно частували.
Сівши на свого улюбленого буланого коня, приїхав сюди й Гамбер і зупинився у найбільш тихому й непомітному місці.
Про свою появу він сповістив Арзи грою на очеретяній сопілці.

Після частування Темірбек звернувся до прибулих молодиків з такими словами: — Хай джигіти, котрі вірять у свої сили, пройдуть тричі кінно по майдану.
Тому, кого вподобає, Арзи кине золоте яблуко, й він заслужить її любов.
І той, хто принесе мені це яблуко, стане моїм зятем!
% Ну ж бо, починайте!
% Ошатно вбрані молодики мали за честь гарцювати на гарних конях своїх перед палацом.
Однак, жодного із сорока претендентів не вподобала Арзи, навіть її посмішки ніхто не удостоївся.
Що вже там казати про золоте яблуко!
Молодики засмутилися і навіть почали сваритися між собою.

Саме в цей час на майдан виїздить Гамбер на своєму буланому.
Арзи миттю впізнала його й, навіть не давши йому тричі пройтися майданом, подарувала золоте яблуко.
Гамбер на льоту впіймав яблуко й притиснув його до серця.
% І ніхто й гадки не має, хто ж він такий цей незугарно вбраний зухвалець.

Побачивши таке, Темірбек украй розлютився.
А матір дівчини Бек-Султан навіть не змогла стримати гірких сліз.
Здійнявся галас, мовляв, як це так, аби якийсь незнайомець та ще й жебрак став зятем падишаха.
А Темірбек волає:

— Схопіть його й приведіть сюди.
% Хай начувається! Хай готується до гіршого!
Хто його впіймає та припровадить до мене, стане моїм зятем і отримає половину моїх володінь.

Кожен волів би погнатися за незнайомцем, та його вже як вітром змело, він давно вже у степовій далечі, переодягнувшись, пасе свій табун.
% Він був невловимим.
Якось на пасовисько спустилася з високої скелі літня жінка та й каже:

— Синку, ось тобі від мене одне яблуко й одна груша, ти їх пильнуй.
% У слушну мить вони тебе осяють.
Пильнуй також здобуте золоте яблуко й подаровану каблучку.
Матимеш несказанну втіху.
Але будь розбірливий у харчах. - повчала вона
Мовивши це, зникла між скель.
Аби натрапити на слід нікому не відомого зухвальця, до палацу запросили знану в тутешній окрузі відьму.
% Їй наказали знайти його знищити, щоб і сліду не лишилось.
Каже відьма:
% — Овва!
% Це мені - як Сіркові муху з'їсти.

Гаразд усе обміркувавши, відьма впевнилася, що цим зухвальцем міг бути тільки Гамбер і ніхто інший.
Вона сказала про це падишаху, а сама метикує, як знищити юнака.
Наступного дня перед Гамбером раптом постелили скатертину й пригощають пампушками й баранячою смажениною.
Згадуючи напучування літньої жінки зі скель, Гамбер не поспішав куштувати частування.
Дав шматочок пампушки песику, що крутився поруч.
Песик ковтнув цей шматочок і здох.
І юнак зрозумів, що ці, призначені для нього, пампушки готувалися з отруєного тіста.

Отак цей намір відьми зірвався.

Тоді Темірбек вирішив послати молодого табунника в далекі землі і за його відсутності прикликав нових сватів.

Вість про це дійшла до Гамбера в чужих краях.
Юнак вирішив повернутися в належний день до палацу і, взявши участь у церемонії, довести, що він справжній джигіт.

Гамбер прибув на коні й знову побачив на майдані велелюддя.
Усі виряджені, розчепурені походжають перед палацом.
Угледівши Гамбера, кепкують з нього, мовляв, хто це плутається тут під ногами, хочуть навіть побити його.
— Не чіпайте! — гукнула, побачивши його, Арзи і звернулася до свого почту:
— Хто це?
Хотілося б глянути ближче.
Тільки ж хай він переодягнеться.

Почувши ці слова, Гамбер мовить:

— Можу переодягтися, але тільки біля мого коня.
Хай Арзи підійде до мого коня, коли хоче ближче на мене глянути.
Арзи запитала дозволу в батька.

— Ну що ж, підійди.
  Не збирається ж моя донька заміж за голодранця, - сказав батько.
Коли Арзи підійшла до Гамберового коня, юнак вийняв з-за пазухи яблуко й грушу.
Умить його одяг перетворився в осяйні шати.
Підсадивши дівчину на свого буланого, Гамбер зник з нею, мов на прудкокрилому птахові.
Спинилися вони на краю степу.
Гамбер відпустив коня пастися.
 Сам, поклавши голову на коліна Арзи, зважився подрімати,але спершу сказав:

— Мила моя, зоре моя найясніша, коли під час мого сну побачиш, як, здійнявши стовп куряви, наближається відьма, візьми цей кинджал і постав його лезом до моїх грудей, а зворотним боком до себе.

Дівчина, угледівши на обрії густу куряву, спрямувала лезо кинджала на себе й тут же загинула.

Прокинувшись, Гамбер довго боровся з лихою відьмою.
Врешті-решт ущент розтрощив їй голову.
Однак і сам загинув й упав біля Арзи.
Кажуть, на могилах цих двох закоханих ростуть тюльпани й лілеї.
А між могил, куди бризнув мозок лихої відьми, виросла потворна колючка і навіки роз’єднала Арзи й Гамбера. 
