## Живі скелі

__Легенда__

Неподалік від Бахчисарая, у селі Харилкой жила жінка на ім’я Земіне.
У неї була одна-єдина дочка Шеріфе.
 Вона її дуже любила.
Щоранку, заплітаючи їй кіски, мати нашіптувала доньці найніжніші слова.
Не дарма ж у народі кажуть: «Любов матері народжується раніше, аніж дитя, і не вмирає навіть після смерті матері».

%Минав час, дівчинка виросла й стала дуже вродливою.
% Юнаки, якi проходили повз будинків, не могли відвести очей від неї.
%У сусідньому селi жив багатій на iм’я Топал-бей.
%Таке iм’я він отримав через те, що народився кульгавим і некрасивим.
%Чутки про красу та вроду дівчини долинули i до Топал-бея.
Він загорівся бажанням одружитися на красуні Шеріфе.

Одного дня багатій послав у село Харилкой свого слугу Мустафу, аби той на власні очі побачив, чи й справді така вродлива дочка в Земіне, як про неї говорять люди.
Приїхав Мустафа в село, відшукав хатину Земіне і коли угледів за огорожею дівчину, то йому здалось, ніби ноги його провалилися в землю.
 Він не може зрушити з місця.

Увечері Шеріфе сказала матері:

— Я сьогодні дуже налякалась, мамо.
Біля нашого двору стояв незнайомець, який довго дивився на мене.
Дивився недобрими очима.
Сусідка сказала, що цей чоловік — слуга Топал-бея і що Топал-бей, напевне, збирається заслати до нас сватів.

%— Не бійся, дочка моя.
Не хвилюйся, моя ластівко.
%Я нiколи не віддам тебе за злого Топал-бея...
Я віддам тебе заміж за найвродливішого, найдобрішого, найрозумнiшого хлопця з нашого села.

Ласка матері — немов вітерець у задушливий день, заспокоїла Шеріфе.
 Але з'явився Мустафа і, зустрівши Земіне, сказав їй:

— Чув я, що ти свою дочку налаштовуєш супроти мого хазяїна.
Такій красуні, як твоя дочка, потрібен не молодий бідняк, а багатий поважний чоловік, який берегтиме її й шануватиме.
Ходитиме твоя дочка у шовках та золоті.
Прислуговуватимуть їй десять служниць, і їстиме вона лише смачні та солодкі страви.

Налякана й схвильована прийшла Земіне додому, але вигляду не подала. Поклала дочку спати, а сама поруч сидить — милується не намилується нею.

Солодко спала Шеріфе, а під ранок приснився їй дивний сон.
А в народі побутує повір’я: сон, який приснився на світанку — обов’язково збувається.

А сон ось який приснився: ганяється за ними ненависний Топал-бей, утікають вони щодуху, а він все ближче й ближче.
Ось-ось наздожене їх з матір’ю.
Добігли вони до скель і почали просити, аби вони сховали дочку й матір від злого Топал-бея.
І прислухались скелі до благань переслідуваних і зодягли їх у кам’яне убрання...

%Ось такий сон приснився Шеріфе...

Рано-вранці вони почули стукіт у ворота.
Це не до добра.
 Стукала сваха, яку прислав Топал-бей.
Прогнала Земіне сваху, а наступного дня приїхав сам багатій зі своїми вірними слугами.
Він почав умовляти Земіне, знаджувати її багатими подарунками, але мати твердо стояла на своєму.
Розгнівався Топал-бей, потряс нагаєм перед обличчям жінки і пригрозив:

— Даю тобі день на роздуми. Не одумаєшся — нарікай на себе.
 Тобі, і твоїй дочці буде погано.

Поїхав Топал-бей із своїми слугами.
Плаче, побивається мати, плаче дочка.
Кому поскаржитись, кому розказати про своє горе?
В кого підніметься рука на всесильного Топал-бея?

Уранцi, вийшла Земіне надвір і помітила далеко на дорозі хмару куряви.
Здогадалась, що це мчать Топал-бей і його слуги.

Кинулась Земіне в хату.

— Що будемо робити, дочко?

Мовчить налякана Шеріфе.
Ухопила мати доньку за руку і — кинулись навтіки.
Прямо від їхньої оселі, неначе змія, звивалася в ущелину стежина.
Туди вони й побігли.

Здогадався Топал-бей, куди заховались жінки, і помчав за ними навздогін.
%Мати й дочка тремтять від страху, зачаїлися за скелями.
А Топал-бей здибив коня:

— Виходьте по-доброму, не гнівіть мене! Не ховайтеся! - кричить.

Даремно так сказав бей.
Жінка — слабка істота, але коли вона рятує своє дитя — стає твердіша алмазу.

Почала Земіне молити Бога:

— 0 всемогутній Тенрі!
% Врятуй нас.
%Якщо хочешь, перетвори нас у камiння, але не вiддавай в руки бею...

Почув Бог благання жінки і виконав її прохання.
 Одягнув у кам’яний одяг матір і доньку.
Підiйшов Топал-бей до кам'яних фігур, стьобає їх в дикій люті нагайкою.
Здогадався він, що сталося чаклунство, що зникла від нього здобич...

Наказав бей пригнати десять пар волів.
%Наказав зачепити міцними арканами каміння задньою стороною до цiх волiв і зірвати їх з місця.
 %Воли як почали тягнути тріснула скеля і почувся жалібний дитячий голос.
%Ніби хтось заплакав усередині каменю: «Ой-ой, мамо, рятуй мене, матiнко...»

%Із скелі, котра стояла поруч: «Не бійся, дитино моя, я з тобою, я поруч...»
i ще долинуло.

Злякались люди, залишили волів і побігли чимдуж у село.
Злякався й Топал-бей, кинувся геть.
Біжить і навіть боїться оглянутись: як би самому не перекинутися в камінь.

Тривалий час люди обминали це місце.
А коли наважились і підійшли — то помітили, що скелі стоять на місці.
Стоять вони й понині — за млином Кушу-Дермен, на річці Кача.
Тільки не знають люди — втекли мати й дочка чи назавжди залишилися в цих скелях.
Щоправда інколи в негоду долинає до села чи то завивання вітру, чи то голос дівчинки: «Ой, ой мамо, рятуй мене...»
% «Не бійся, дитино моя»...
Тому люди ці скелі так і назвали по-кримськотатарськи «Ой, ой мамо» та «Не бійся, дитино моя».
