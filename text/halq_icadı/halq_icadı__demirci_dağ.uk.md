## Коваль з гори Демерджі

Місцеві жителі подейкують, що це найкрасивіша гора в Криму.
Скільки годин має день, стільки разів змінюється її колір.
% На її вершині ніби веселка переливається.

Вдень, коли усе залито сонцем, можна помітити на горі скупчення кам’яних брил, ніби велетень відривав їх від вершини і складав на купу.
З боку долини видно кам’яні колони, казкові постаті, — чи то люди, чи то якісь тварини.
Ліворуч увесь час видно гору Демерджі від підніжжя до вершини.

Про них старожили розповідають багато легенд.
% Ми хочемо звернути вашу увагу на одну з них.

У дуже далекі часи хлинули на кримську землю орди завойовників-кочівників.
Були вони кремезні, довгорукі, обличчя мали круглі з маленькими очима та злим поглядом.
% По степах та горах розходився дим та полум'я.


% Місцеві жителі не корилися чужинцям.
Чимало непроханих гостей зазнали поразки, трохи було збито їм пиху.
І чим далі вглиб півострова просувалися завойовники, тим більше відчували потребу в зброї.

Якось підступили вони до гори, яку місцеві жителі називали Фунна — Та, що димить.
З її вершини здіймався стовп вогню і диму, завжди довкруж гори було світло, як удень.

Тутешні жителі славилися ковальською майстерністю.
Чимало умільців мешкали в селищі біля підніжжя гори, з ранку до вечора працювали вони у своїх кузнях.
Перше горнило у цих місцях люди запалили від вогню з вершини Фунни.
І зазвичай в народі цю гору називали Демерджі, що означає «коваль».

Зібралися біля підніжжя гори воєначальники завойовників, з подивом дивилися на її вершину, огорнуту димом.

— Де знайдеш краще горнило? — мовив найстарший. — Тут куватимемо собі зброю...

Він підкликав до себе чоловіка, котрий вирізнявся своїм зовнішнім виглядом.
% Він був високий, широкогрудий, мав довгу чорну бороду, перевиту срібними нитями, а ще — великі красиві очі.
 % Подивившись в ці очі, від них було важко відвести очі.
% Але на душі ставало моторошно.
Хто хоч раз бачив цього чоловіка, не міг забути ні його могутньої статури, ні його важкого погляду.

Найстарший воєначальник щось сказав чорнобородому, той миттю відійшов, покликав із собою кількох воїнів і вони заквапилися до селища.
Там захопили з десяток жителів і примусили, аби ті відвели їх на вершину гори.

З того часу завойовники почали отримувати нову зброю.
Кував її на вершині чорнобородий коваль.
 % Там він облаштував величезну кузню.

Цілими днями гримкотіла гора, шугав дим, танцювало полум’я.
% Звук молота не стихав.
% Гора греміла,і від шуму  тремтіла.
Шаблі, списи, обладунки, щити, сокири — усе це везли і везли для армії завойовників.
І через те, що чорнобородий знав якусь таємницю, криця з гори була такою міцною, що рубала будь-яку іншу, а сама навіть не вищерблювалася.

І цією диявольською зброєю завойовники знищували усіх на своєму шляху.

% Обезлюдніли навколишні села, стали пусті-пусті.
Найсильніших чоловіків було примусово забрано до кузні.
 Вони кували зброю.
% Працювали цілими днями.
Від непосильної праці й голоду нещасні гинули.


Палаюче полум’я висушувало землю, зникали джерела, міліли річки.
% В садах дерева ставали не плюдючими.
Побіля Фунни невтомно ходила з косою смерть — викошувала людей,а чорнобородий коваль вимагав усе нових і нових працівників.
% Ті, хто приходили сюди, знаходили свій час смерті.
Зібралися старійшини кількох навколишніх сіл, аби поміркувати, як же позбутися жахливого сусідства, як загасити пекельну кузню, щоб припинила вона кувати зброю, котра сіяла смерть і руїни.
Послали вони до коваля найшанованіших сільчан.
% Ті, хто пішли, мали попросити коваля, щоб він залишив гору.
% Їх дуже довго чекали.
% Від них не було жодної звістки.
% Врешті-решт, одного разу доставили з Фунни ще гарячу посудину з попелом і останками людських кісток.
Добре зрозуміли в селищі, що хотів їм сказати коваль. 

Тоді одна дівчина на ім’я Марія вирішила поговорити з володарем вогню.
Тихенько прокралася вона мимо варти, ледь примітними стежками дісталася до великої кузні.
Сумну картину побачила дівчина.
Під навісом гоготали вогнем десятки горнил, гули міхи, яскравими снопами розліталися іскри.
Біля ковадл стояли напівоголені люди, били молотами по розпеченому залізу.

% Чорнобородий з'явився.
% Марія підійшла до нього.

— Чужа людино, вислухай мене, — сказала вона.

Коваль окинув її хижим палким поглядом.

— Чого ти хочеш?

— Я прошу тебе — не губи людей, іди звідси.

Чорнобородий засміявся.

— Ні, не піду я.
Для чого мені йти?
І тебе тут залишу.
Ти будеш моєю...

Він простягнув руки до дівчини.
Вона відштовхнула його з шаленою силою.
Коваль упав біля горнила, обпалив волосся, одяг.
Потім завив, як поранений звір, і в нестримній люті ухопив щойно викуваний кинджал — і упала Марія замертво до його ніг.

Стара сива гора не витримала такого злочину.
%Здригнулася вона від підніжжя до вершини, захиталась,загреміла.
Ширше розкрилося жерло гори, і провалилися в його розжарену глибину чорнобородий разом з його помічниками-чужинцями.
Коли погасло полум’я, осів пил, долетіли до підніжжя уламки скель, знизу відкрилося незвичайне видовище.
На схилі гори височіли кам’яні статуї невідомих потвор — то були жалюгідні подоби коваля і його підручних.

А на найвищій вершині гори, з'явилась скеля, схожа на жіночу голову.
Вона нагадувала усім жителям про дівчину Марію — останню жертву жорстокого коваля.

Відтоді погасла Фунна, не стало видно вогню над її вершиною і було забуто давню назву гори — Та, що димить.
Але пам’ять людська зберегла усе пережите.
 Тепер гора зветься Демерджі.
