## Свята могила

Отузська легенда

Ця подія відбулася років триста тому, а може й більше.
Тоді, як і нині, долиною біг гірський потік; як і нині, зеленими садами були вкриті її схили і, як нині, на порозі села здіймався у небо мінарет Отузької мечеті.

За два кроки від неї, де на протязі століть ріс віковічний горіх, стояла тоді, притулившись до яру, непрімітна сакля хаджі Курд-Деде.

Ні раніше, ні потім не знали та не бачили в селі справеднлівішої людини.

Ніхто ніколи не чув від Курд-Деде слова неправди, і не було в навколишніх селах людини, якої б не підтримав у горі чи біді цей чоловік.

Не боявся поділитися з бідними людьми шматком хліба і на зароблені здійснив подорож до Мекки.
Щоб вгамувати спрагу бідного подорожнього він почистив дві кринички.

За такі добрі справи Пророк охоче відчиняє правовірним, безгріховним людям двері до раю!

"Свята людина", — казав йому народ, і кожен побачивши хаджі, котрий йшов на намаз вітався з ним з великою шаною.
А йшов він робити намаз бадьорою ходою не втомленої життям людини, хоч і носив на плечах багато десятків років.

Не дивлячись на те, що він вже був старий він кожного дня підіймався сходинками мінарету, щоб прочитати звідти молитву.
Певно, Божі ангели підтримували його.

Яким не був старим хаджі Курд-Деде, однак радісно посміхався, коли дивився на свою прекрасну Райме.

Коли спадала фата і на святого хаджі дивились її чорні очі, сповнені сподівання і пристрасті, серце праведника, і забував хаджі стареньку Гульсум, вірну супутницю життя.
А Райме ластилася до старого, нашіптувала давно забуті слова і навіювала дивні дні давніх літ.

Чому ж не радіти квітчастій весни.
Радієш, коли після зимового савану потеплішає, зазеленіє земля.

І не знав хаджі, які ще нові слова вдячності принести Пророку за день весни на схилі літ.
А час летів, сплітаючи вчора і сьогодні в одну стрічку.

Тільки раз, вернувшись із саду, не впізнав старий своєї Райме.
Глибокі сліди страждань відбилися на її прекрасному обличчі, таке безмірне горе читалося в її погляді.

«Райме, що з тобою?» — подумав він, але не сказав, тому що замкнулись її уста.

І подув вночі гірський вітер і доніс до сплячого Курд-Таде мову безумства і відчаю:
Повернися до своєї коханої.
Повернися назавжди...
Скоро старий закриє очі, і я буду твоєю, твоєю дружиною, твоєю маленькою, променистою Райме.

Прокинувся Курд-Таде і не найшов поруч із собою юного тіла, а на порозі сіней безутішно ридала молода жінка.

Ледь-ледь починало сіріти.
Скоро муедзин проспіває з мінарету третю нічну молитву.
Хаджі, ніким не помічений, вийшов з обійстя і пішов до гори Папас-тепе.
Колись був на середині гори грецький храм. Від руїн храму звивалася по скелі на саму вершину вузенька стежина.

Ніхто не бачив, як видирався на гору по ній старий Курд-Таде, як він припав до землі на вершині гори, як велика сльоза скотилася уперше з очей святого.

Не знав хаджі брехні.
А брехня, здавалося, тепер стояла поруч із ним, обвивала його, відділяла, як густий туман, душу його від вершини гори, до якої він припадав.

І почув він голос Духу, відповів хаджі на цей голос голосом своєї совісті:

— Нехай молоде повернеться до молодого.
 Нехай в молодості буде те, що вона боїться втратити.
Якщо моє життя потрібне Аллаху, нехай Великий благословить моління.

Проспівав утретє муедзин.
І голос із неба здавався далеким відлунням: — Нехай буде так.
В молінні душа святого почала повільно відділятися від землі.

З тих пір на гору до могили святого ходять отузькі жінки і дівчата, коли хочуть повернути колишнє кохання.
