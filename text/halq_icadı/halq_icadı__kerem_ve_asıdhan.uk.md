## Керем та Асилхан

У давні часи жив собі падишах, та не було в нього дітей.
Дуже він сумував, що не мав спадкоємців, що не було кому передати трон.
Скарбником був у нього вірменський священик,падишах вельми шанував цього священика і не приймав жодних державних рішень, не порадившись із ним.
У цього священика теж не було дітей, і він та його дружина також через це журилися.

Якось дружина падишаха й дружина священика прогулювалися по саду.
Назустріч їм трапився білобородий дервіш.
Жінки жалілися йому на свою недолю, вмилостивили його подаянням і просили зарадити їхній скруті молитвою.
Дервіш дав їм яблуко й каже:
— Візьміть це яблуко й поділіть його на чотири часточки, спільно зі своїми чоловіками з’їжте їх і, дасть Бог, справдяться ваші надії. — Прочитавши молитву, додає:
 — Якщо у вас і у вас народяться хлопчики, то хай будуть вони як брати, а дівчатка — хай будуть як сестри, а коли на світ прийдуть хлопчик і дівчинка, неодмінно їх одружіть. — Мовивши це, дервіш зник.

Жінки виконали усе, як велів дервіш.
Через певний час дружина падишаха народила сина, а дружина священика — доньку.
Хлопчика назвали Аметбеєм, а дівчинці дали ім’я Карасултан.
На радощах падишах влаштував пишне гуляння.

Спливали дні за днями, роки за роками.Минуло чотирнадцять літ.
Хлопчик і дівчинка разом навчалися і змалечку були одне до одного прихильні.
% Але священика ця прихильність бентежила, він шукав способи не  віддавати доньку за падишахового сина.
В його голові нуртували сумніви й тривоги: «Ми християнської віри, а хлопець — мусульманської.
Віддавати доньку за іновірця — це шкодити нашій вірі, це всупереч усім традиціям, це гріх.
Як же я раніше не подумав про це!»
І вирішив він облишити посаду скарбника та виїхати в інше падишахство.
Пішов до падишаха, почав скаржитися на старість, на підупаде здоров’я й попросив звільнити його.
Падишах усіляко відмовляв його від наміру звільнитися, та намарне.
І священик заквапився переїжджати до іншої місцини.
Позбавлений можливості стрічатися з дівчиною, син падишаха журився й марнів.
Йому не їсться, не спиться, він з лиця спав.
Друг Софу, аби якось розвіяти його, запропонував їхати на яйлу полювати.
Так вони й вчинили.
Яструб падишахового сина в леті за пташкою потрапив у великий сад.
Слідом за ним прийшли і мисливці якраз туди, де жив священик.
У цьому саду юнак нарешті зустрів свою кохану.
Донька священика сполохано стрепенулася та й каже:

— Батько тримає мене тут, як у клітці, й нікуди не випускає.
Прошу тебе — коли любиш, пожалій мене й поквапся звідси, аби батько нічого не запідозрив.
Бо інакше нам навряд чи вдасться ще зустрітися.

— Добре, хоч мені тяжко-важко з тобою розлучатися, лишу тебе тут саму.
Але скажи, навіщо ж ти так раптово зникла.
Може, ти вже мене не любиш?
Дівчина відповідає:
— Ні, я люблю тебе, як і раніше.
Сюди мене привіз мій батечко.
Коли він раптом знов нас побачить разом, повезе мене ще далі.

— Коли так, — мовить юнак, — то я, зваживши на твої слова, хоч і з жалем, але таки звідси покваплюся.
Тільки тепер я зватимусь Керем,
 А ти зватимешся Асил, бо Асил — це те ж саме, що насправді, адже ти розповіла мені усе, як воно є, усю правду.

Відтак Аметбей та Карасултан стали зватися Керем та Асил.
Коли Керем хотів поцілувати Асил на прощання, вона зашарілася й промовила до нього співочими рядками:

В печалі ти прийшов сюди, у журбі,  
Ах, милий мій, більш не зникай назавжди,  
Призначена я, любий мій, лиш тобі,  
Ах, милий мій, більш не зникай назавжди.  
Судилось так, аби прийшов ти сюди,  
Дізнається мій батечко — жди біди,  
Цілуй мене солодко й краще йди,  
Ах, милий мій, більш не зникай назавжди.  
Кереме мій, владарю мій дорогий,  
В моїй душі тільки ти, любий мій,  
Ах, милий мій, більш не зникай назавжди.

Після цієї зустрічі закоханий Керем чах з дня на день, адже це так нестерпно, коли мила далеко.

Про страждання сина ді знався батько.
Він прикликав Керема й каже:

— Синку, що коїться?
Що з тобою?
Розкажи, що в тебе на душі, що тебе гнітить.
Хто таїть недугу, не знайде на неї ліку.

— Розповім про свою недугу не звичайними словами, а за допомогою струн.
І взявши до рук саз, юнак співає:

В саду священика я красуню стрів,  
І весь уже в полоні мрій, дивина,  
Від кучерів її, від очей та брів  
Я салі не свій, ах, сам не свій, дивина.  
Дочку священика в ній упізнав,  
Чарівну зірку досвітніх заграв.  
Досаду й біль в ясних очах відчитав.  
Ах, для неї мій стан — дивина.  
Соловей звів гніздо між гілля,  
Вабить юнок зблизька і здаля,  
Тільки в нього такий талан, дивина.

Падишах покликав до себе священика й попросив віддати його доньку за свого сина.
Нагадавши про те, що колись казав дервіш.
Та священик усіляко відпирався, мовляв, різної вони віри й зовсім різної крові, і раніше він якось не подумав, що такий шлюб аж ніяк неможливий. «Візьміть усе, що маю, лиш не займайте дочки»,— благав священик.
Спересердя сказав, що як не віддасть священик дочку по добрій волі, то він змушений буде забрати її силоміць.
Тоді священик, хитруючи, попросив у падишаха місяць-другий для підготовки до весілля.
Падишах погодився, дав синові обручку й попросив священика справити заручини.
Священик нібито погодився і навіть швидко здійснив обряд, та невдовзі таємно зник з міста.
 Коли сплив належний термін, падишахів син з другом Софу та відповідним почтом рушили до священика, аби розпочати весільний обряд.
Та дорогою їм зустрілися люди з тої місцини, де мешкав священик, і сказали, що ось уже кілька днів, як той з родиною кудись подався.
Тоді Керем каже своїм супутникам: — Ви їдьте тихенько, а я покваплюсь, аби на місці з’ясувати, що й до чого. — І пришпорив коня.
Побачивши спорожнілий дім священика, він попрямував до саду в надії зустріти там Асил, та намарне.
Блукаючи садом, він мимоволі угледів за віконним запиналом однієї з ошатних будівель дівчину, схожу на Асил, і подумав:
 Ах, ця красуня безжурно спостерігає з-поза завіси за моїм безталанням.Та й заспівав їй:

Нехай би очі чарівні  
Так усміхнулися мені,  
Як усміхались в давні дні.  
Тяжка печаль, гірка печаль...  
Глуха завіса на вікні,  
Думки мої сумні-сумні,  
Тебе лишу в цій стороні,  
А сам удаль, а сам удаль?

Дівчина дала зрозуміти Керемові, що вона не Асил, котру він шукає.
Тоді Керем, збагнувши, що помилився, заспівав:

Я в сад священика прийшов,  
Вона (це не омана?) йде,  
Сад спорожнів і охолов,  
Вона сумна, аж тьмяна йде.
Ах, блиск очей та вигин брів,  
Ах, чорних кучерів порив...  
Усе б я з нею пережив!  
Із саду довгождана йде.  
Як повернути, не збагну,  
Місяцелику, чарівну,  
Себе кинджалом я протну.  
Куди моя жадана йде?  
Вона струнка, мов кипарис,  
Вогонь душевний буйно зріс,  
Його не згасить злива сліз,  
Вона, хоч в серці рана, йде.  
Ні, не збагну, де я, де ти,  
Ми наче різні два світи —  
Вже краще смерть мені знайти!  
Де Асилхан, кохана де?

Друг Софу, побачивши, в якому стані Керем, почав умовляти його повернутися додому.
Керем у відповідь тільки співав.
Хлопця силоміць повели додому.
Батько з матір’ю, прагнучи звільнити юнака від такої любові
 Казали, що на Асилхан світ клином не зійшовся, є й інші дівчата, обіцяли одружити його, з якою він забажає.Та Керем був незворушний — окрім Асилхан йому ніхто не потрібен, і вже час рушати слідом за нею.
Нічого не вдієш, Керема не втримати, батьки лише благали його не зволікати з поверненням.
Разом із другом Софу Керем рушив у путь і навіть натрапив на слід священика.
Священик тікає з міста до міста, з країни до країни.
Та Керем не заспокоюється.
Врешті він прибув до країни, володарем якої був друг його батька.
Той гостино прийняв прибульців.
Дізнавшись про безталанне кохання Керема й Асил, державець наказав впіймати священика й видати за Керема його доньку Асил.
Та священик вирішує помститися Керемові. Він дарує дочці чарівну спідницю й каже:
— Коли ти шануєш мене як батька, вдягни вночі цю спідницю перед тим, прийде молодий.
Аби впевнитися, чи дуже він тебе любить, попроси з допомогою струн його саза розстібати ґудзики на цій спідниці.
Донька погодилася.
Вночі, коли Керем зайшов до покоїв Асил, каже:

— Ну ж бо, доведи, що ти мене любиш над життя, відстебни струнами свого саза ґудзики на моїй спідниці.

— Я довів це, коли, залишивши батька-матір, рідний дім, землю, рушив за тобою і простував з міста до міста, з країни до країни,- мовивши це, Керем заходився грати на сазі.
І ґудзики на спідниці почали відстібуватися згори донизу. А коли дійшло до останнього ґудзика, вони знову позастібалися,
 і так повторювалося кілька разів.
 «Ох, згораю!»
Зрештою з Керемових вуст виринуло полум’я і з цими словами вмер та обернувся на попіл.
Асил, усвідомлюючи, що накоїла, миттю кинулася в це полум’я і теж згоріла.
Дізнавшись про все, володар тієї країни наказав повісити священика на дереві.
На цьому закінчується поема.
