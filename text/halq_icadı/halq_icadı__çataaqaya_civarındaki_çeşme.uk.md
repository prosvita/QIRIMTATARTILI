## Про джерело біля підніжжя гори Ай-Петрі

Між селищами Алупкою і Місхором на березі гірської річки Хаста-баш у давні часи доживали свого віку старий зі старою.
%Хатина їхня геть похилилася.
Та воно ж і не дивно: адже старому виповнилося дев’яносто років, його старенькій дружині — вісімдесят.
Їхні діти давно роз’їхалися по світу в пошуках щастя.
Маленький клаптик городу і садок ледь-ледь давали їм сякі-такі харчі.

Відчув старий, що наближається смерть.
Гнітила його і стареньку одна думка: де взяти грошей на похорон?
Вирішив старий зібратися з останніми силами й кілька разів піти у гори, в ліс, аби назбирати там хмизу, продати його на базарі в Алупці, купити домовину і все, що необхідне для похорону.

%Cтарий підперезався пояском, заткнув за пояс сокиру і, важко спираючись на кизилову палицю, почвалав у гори.
Подовгу і часто відпочивав, поки дістався до підніжжя гори Ай-Петрі, де було багато сухого паліччя.
Нарубавши велику в’язку дров і завдавши її собі за плечі, покректуючи і перетинаючись об корчі, поплентався старий донизу.
Дійшов він до одного з джерел, котрі дають початок річці Хаста-баш.
Сонце було в зеніті, спека і втома геть знесилили стару людину.
Вирішив він відпочити і, скинувши дрова на землю, почав жадібно пити джерельну воду.
Після чого йому дуже захотілося спати, і, прихилившись спиною до сосни,старий заснув.
Прокинувшись, він помітив, що сонце пішло на захід — день кінчався.
Старий заквапився додому.
%Легко закинувши на плечі в’язку дров, ледь не пританцьовуючи, швидко почав спускатися з гори, розмовляючи із самим собою:
— Мало дров узяв, старче, дуже легка ноша, треба було б взяти удвічі більше.
А тим часом дружина, не дочекавшись старого, вирішила піти в ліс пошукати його.
Зустрівши людину з в’язкою дров, старенька запитала:
— Чи не зустрічав ти, юначе, у лісі дідуся?

— Та що ти, люба, — відповів їй чоловік, — від старості осліпла, чи що, свого старого не впізнаєш!
— Не смійся наді мною, старою, і ти колись таким будеш.
Мій чоловік років сімдесят тому теж був таким, як ти.
% І тоді старий збагнув.
Він напився води з джерела молодості, про яке колись розповідав його дід.
Стара, звичайно, негайно зажадала скуштувати тієї ж водиці.
Чоловік пояснив їй, як відшукати джерело, і заквапився додому.
%Він раптом згадав, що чимало вдома справ, котрі потребують дужих рук.
Захопившися роботою, він не помітив, як надійшла ніч.
Лише тоді згадав про свою дружину.
Старий чимдуж помчав у гори.
За кілька хвилин пройшов шлях, який вранці подолав за кілька годин.
Але біля джерела старої не було.

Довго він розшукував дружину.
Уже втратив надію знайти її, як раптом почув у кущах дитячий плач.
Піднявши немовля, попрямував додому.
%Настав світанок, і старий побачив, що дитина була загорнута в лахміття його старої.

З’ясувалося, що бабуся з властивою жінкам жадібністю до молодості випила дуже багато води з чудодійного джерела.
%І, врешті, не просто помолоділа, а перетворилась на немовля.