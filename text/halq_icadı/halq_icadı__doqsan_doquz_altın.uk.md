## ДЕВ’ЯНОСТО ДЕВ’ЯТЬ ЗОЛОТИХ

Сусідили в одному селі багатий та бідний.
Щоразу, коли вони приходили до мечеті молитися, наприкінці бідний неголосно промовляв: «Господи, прояви свою милість, пошли мені сто золотих.
 Та тільки рівно сто — і жодним золотим менше!
Якщо ти виконаєш моє прохання, я принесу в жертву десять овець і запрошу на подячний молебень усе село».
Набридло багатому слухати щоразу одне й те ж саме прохання і вирішив він зло пожартувати з сусіда.
Багатий поклав до свого парчевого гаманця дев’яносто дев’ять золотих і наказав слузі, щоб той, коли в хаті бідного нікого не буде, прокрався і підвісив гаманець до стелі.

Повертаються сусіди з мечеті, бідний заходить до оселі і помічає гаманця, що звисає зі стелі.
Зняв бідний гаманець, висипав золото, порахував.
% Усього виявилось дев’яносто дев’ять золотих!
Помолився бідний Богу і заквапився до сусіда-багатія похвалитися Божим подарунком.
Багатий уже вкотре висміював його перед односельцями.
Бідний показує багатому гаманця і каже:

— Хочеш переконатися в Божій милості?
Ти весь час сміявся наді мною, що Бог мою молитву ніколи не почує.
А він почув і послав мені гаманець із золотом!
% — Але ж у гаманці дев’яносто дев’ять золотих, а ти просив сто, і щоб на жодного золотого менше... - відповів багач.
— А ти звідки знаєш, скільки в гаманці золотих? — запитує бідний.

- Ну гаразд, сусідо, скажу тобі.
 Це я вирішив трохи покепкувати з тебе.
% Золото в гаманці моє.
% Хотів перевірити, чи візьмеш ти дев’яносто дев’ять золотих, чи ні.
Ти ж клявся, що менше ніж сто золотих не візьмеш, га?..
% То ти й Всевишнього обманув?!

— Але ж ти забув додати сюди ще й вартість гаманця, адже він парчевий і коштує не менше ніж золотий, поглянь на нього!

% Багатий на ці слова відповів:

— Що мені на нього дивитися, це мій власний гаманець!
І якщо ти не повернеш мені гаманця із золотом, доведеться мені відвезти тебе в місто до судді.
 нехай він нас розсудить!
 — Гаразд, — відповів бідний, — я згоден поїхати до судді, нехай він розсудить нас.

Холодного морозного ранку поїхали сусіди в місто.
Багатий — в теплій овечій шубі, підперезаний дорогим поясом, верхи на доброму коні.
Бідний у рваному халаті, верхи на своєму старому худому віслюку.
Не проїхали вони й півдороги, як бідний зупинився:" Все, я далі не поїду.
Я промерз до кісток і повертаюсь додому.
Тобі добре, ти в теплій шубі.

Нічого робити, довелося багатому віддати свою шубу бідному.
Шуба ж бо коштувала менше ніж один золотий.
Одягнув бідний шубу, підв’язався дорогим поясом.
 Багатий одягнувся у рваний халат.
їдуть вони, їдуть, вже й місто замаячило вдалині.
 Бідний знов зупиняє свого віслюка:
— Все, я далі не поїду!
% Я повертаюся додому.
Тобі добре: ти на коні, під тобою сідло, а я їду на ребристій спині віслюка — і в мене вже всі кісточки болять.

Нічого не вдієш, довелося багатію поступитися сусідові своїм конем, адже ж коня можна було купити лише за один золотий.
Виліз бідняк на коня, багатий осідлав віслюка.
 Незабаром вони в’їхали в місто та прийшли до міського судді.
Суддя наказав кожному з них викласти свою скаргу.

Першим, усе як було з гаманцем, розповів багатий.
А по всьому й каже:

— О шановний суддя!
% Цей чоловік - справжній брехун. 
% Як йому не соромно зневажати ім'я Всевишнього!
% Погляньте-но на цього безсоромного, Всевишній послав у дарунок мені цього гаманця, а він каже, що це його.
% Може ще і коня мого собі привласнить.
Багач не витримав:
— Шановний суддя!
% Цей брехун привласнив собі не лише гаманця, а й коня мого! - заверещав той.
% Бідняк з усміхом відповів:
— Бачте, шановний і справедливий суддя!
% Цей брехун називає мене голодранцем.
Його послухати, то й моя нова шуба і цей дорогий пояс також належать йому...
Багатий украй розлютився:
— Ти хочеш сказати, що цей порваний халат, який на мені, це не твій халат, а мій?!
Ах ти, голодранцю нещасний!
Та я тебе...

Але суддя не дав багатому договорити:

— Якщо ти й далі ображатимеш цього високоповажного добродія, то я накажу аскерам прив’язати тебе до стовпа і всипати сорок палиць...
І щоб остаточно вирішити, хто ж із цих двох усе-таки правий, суддя попросив показати йому гаманця із золотом.
% Бідний подав йому гаманець з дев'яносто дев'ятьома монетами.
Суддя переконався, що в ньому й справді дев’яносто дев’ять золотих, і, дивлячись на арабський напис, вишитий на гаманці, запитав їх:
— Хто з вас мені скаже, який вислів вишитий на цій парчі?
Багатий знизав плечима, його ніколи не цікавило, що ж вишито на його гаманці.
А от бідний посміхнувся.
% Колись тут, у місті, він проходив повз базарний ряд, де продавали гаманці, і запитав, скільки ж коштує такий зелений гаманець.
Продавець назвав ціну.
Тоді бідний спитав: а що означає вишитий на гаманці візерунок?
Продавець відповів, що це слова з молитви.
У перекладі з арабської означає: «Бережи тебе Аллах!»
Посміхнувся бідний і каже:
— Шановний суддя!
% На цьому гаманці вишиті слова «Бережи тебе Аллах!»
Суддя присудив бідному парчевий гаманець із золотом, а багатого за богохульство, за його наклеп на достойну людину наказав покарати сорока ударами палиць.
Вирок тут же виконали.
Повернулися сусіди в село, багатий ліг на м’яку постіль і лежав доти, доки не загоїлися на його спині рани від палиць.
А бідний, як і обіцяв, зарізав десять овечок та й запросив усе село на подячну молитву.