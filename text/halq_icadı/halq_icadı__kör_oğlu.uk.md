## Кер-оглу

Кажуть, у сиву давнину в країні владарювали хани.
Вони усіх мали за рабів, а непокірних плюндрували, примножуючи власні статки й розкошуючи в пишних палатах.
Зажерливі й неситі, вони воювали між собою, часом влаштовували учти й кінські перегони, сподіваючись на якомога більшу славу.
Отож в окрузі Болу був такий хан.
Той хан, думаючи уславитись на перегонах, послав свого старого конюха в табун вибрати коня.
Конюх вибрав найбільш хирлявого й облізлого в усьому табуні, привів бідолаху до хана й каже:
— Оцей, мій хане, жеребчик здобуде тобі славу.
Угледівши такого охлялого й змарнілого коня, хан у гніві заволав:
— У величезному табуні знайшовся лише цей здохляк, аби ти привів його мені?
Лютий хан покликав слуг і наказав їм виколоти табунникові очі.
Прибулі слуги згідно з хановим повелінням викололи очі старому, посадовили його на цього ж самого миршавого жеребчика й прогнали з ханства.
Люди зглянулися на страждання старого табунника й привели сердегу в його округу.
Обливаючись кривавими слізьми, старий табунник прикликав до себе свого сина Кер-оглу і наказав йому:
— Відведи цього жеребчика в стайню.
Доглядай його.
І так затули стайню, щоб навіть вітер не проник в жодну шпаринку.
Син старого табунника доглядав жеребчика саме так, як велів батько.
Жеребчик поволі зростав і гладшав, набирався сил.
%Минав час, і вже за рік він перетворився в справжнього чудового коня.
Якось старий табунник вирішив погладити коня, та його рука миттю зіслизнула з крижів.
Він одразу ж покликав сина, звелів добряче скропити загін водою й потренувати коня в багнюці.
Кер-оглу зробив усе так, як наказав батько.
Рясно скропивши загін водою, випробовував коня в багнюці.
Старий табунник після випробувань підійшов до коня, торкнувся його копит і, відчуваючи на них вологу, сказав:
— Треба ще рік його викохувати.
Кер-оглу завів коня у стійло і продовжував за ним доглядати.
Та й сам за цей рік став ладним юнаком.
Минув ще один рік.
Отож табунник знову покликав до себе сина і сказав, що слід скропити загін водою та в багнюці випробувати коня.
Кер-оглу знову зробив усе так, як наказав батько.
 %Скропив він загін водою та загнав коня у багнюку.
Старий табунник знову торкнувся кінських копит і, відчуваючи, що вони сухі.
Він радісно промовив:
— Синку, осідлавши цього коня, ти звідусіль повернешся живим та неушкодженим.
Сідай на нього та їдь мстити ханові за батька.
Кер-оглу взяв свій лук, начепив сагайдак, шаблю і, наче богатир, сів на коня та поїхав мстити ханові за свого батька.
Як справжній джигіт, полинув хлопець верхи в округу Болу, і, тримаючи в руці саз, він співав:
Швидко спритно з каменя у сідло стрибну
І подамся на коні в дальню далину,
Ханові охоче я голову зітну.
Це мені за виграшки, я ж бо Кьор-оглу.

Буду проливати кров лютих ворогів,
Різних візирів лихих, беїв-багачів,
А хан і поготів знатиме мій гнів.
Це мені за виграшки, я ж бо Кер-оглу.

У міжгір'ях коник мій лине навпростець,
Ми з ним відчуваємо й тихий вітерець,
Тільки зброю підійму — ханові кінець.
Це мені за виграшки, я ж бо Кер-оглу.

Він мчав верхи, як вітер, і прибув у місцину Чамлибель, розташовану навпроти ханських маєтностей.
Вподобав  він тутешні краєвиди й чисте повітря.
Тут розбив свій намет.
І заходився мститися за свого батька беям та купцям, чиї шляхи пролягали через Чамлибель.
Забирав у них грошву й золото.
Беї та купці від нього добряче потерпали.
На коні, летючому як вихор, він здоганяв і нещадно нищив ворогів, а кнь вирятовував його в усіх битвах і сутичках.

Освоївшись в околах Болу й Чамлибелю, Кьор-оглу назбирав каміння й спорудив собі фортецю — на чотири відсіки, заввишки у сорок аршинів.
Стіни фортеці завтовшки у три аршини, крізь вузенькі вікна на горішньому поверсі він міг спостерігати довкілля.
Одного дня з такого віконця Кьор-оглу угледів шатро, зведене на яйлі в ханстві Болу, й помітив, як у те шатро зайшла дівчина.
%Гостро відчувши свою самоту, вирішив він виконати волю батька.
%Зайшов у шатро.
Намет побудував один із беїв Болу, які вирушили на полювання.
Попросив у бея руки його доньки.
Та бей не схотів віддавати йому доньку.
%Остерігаючись Кер-оглу, він сказав:

— Синку!
Ти вільний птах, літаєш усюди.
Як же залишиш дружину на самоті?
От був би в тебе товариш, юний напарник і помічник...

Кер-оглу запитав тоді:

— Де ж мені знайти такого товариша, юного напарника й помічника?
Бей сказав йому, що неподалік у різника є син Айваз, і давай нахваляти його.
%Кер-оглу подумав і зрештою спитав:
— Як же мені стрітися з цим Айвазом?
І бей заходився втілювати свій хитрий намір:

— Я дам тобі отару овець ще й одного чотирирогого барана.
%Ти поженеш їх на луки, серед яких живе різник.
Зайдеш до нього й скажеш, що пригнав отару, а його синові шепнеш на вушко про чотирирогого барана.
Айваз зацікавиться.
%Піде з тобою на луки, а ти його схопиш, посадовиш на коня й шукай вітру в полі.

%Кер-оглу вчинив так, як порадив йому бей, і прибув на луки.
%Овець він лишив на луках.
Зайшов до різника й каже, що пригнав овець, а його синові Айвазу шепоче на вушко про чотирирогого барана.
Коли різник налаштувався йти до отари, його син Айваз теж став пориватися туди, аби побачити чотирирогого барана.
Батько не хотів брати сина.
Тоді Кьор-оглу каже:

—Нічого страшного.
Я ж його на коні покатаю.

Кер-оглу посалив Айваза на коня.

Поки різник розглядав овець, Кер-оглу разом з його сином зникли.
І тоді різник зрозумів, що це був Керр-оглу і пустився навздогін.
Однак марно.
Кер-оглу вихором пронісся й прибув до міста Болу-хана.
Ханський син  побачив і розповів ханові.
А Кер-оглу взяв до рук саз і заспівав:

З Чамлибелю я прибув,видно всім,
Гляньте, став Айваз поплічником моїм,
Знайте, хану я належно відповім.
Це мені за виграшки, я ж бо Керр-оглу.

Два сини у Болу-хана, два сини,
Як вони, ми вдвох з Айвазом, як вони,
Хай спускаються у степ з височини.
Все мені за виграшки, я ж бо Кер-оглу.

Нарешті верхівці прибули до Чамлибелю.
Кер-оглу прив’язав коня й повів Айваза знайомити з місцевістю.
%Визираючи з вікна, він оспівав все, що довкола:
З Чамлибелю я пустив стрілу,
Подолала відстань немалу,
Прилетіла на гірську яйлу.
Ген, Айвазе, гори вдалині.

Заірже мій кінь — луна між гір,
Шабля забринить — застогне шир
І забудуть недруги про мир.
Ген, Айвазе, гори вдалині.

Тепер їх було двоє.
Айваз прижився тут, згодом він підріс і став ладним парубком.
 Став вірним напарником Кер-оглу, ніде й ні в чому не відставав, у кожній сутичці був його надійним помічником.

Якось Кер-оглу в печалі здійнявся на верхів’я фортеці, взяв до рук саз і заходився грати.
Грав так пристрасно, що в саза зламався гриф.
%Із поламаним інструментом сів на коня рушив у місто до майстра.
%Неблизький світ те місто.
%Зайшов він у лавку.
Та майстер, заклопотаний своєю справою, не звернув на Кьор-оглу жодної уваги.
Тоді Кер-оглу мовив:

З Чамлибелю на коні примчав
І твою майстерню відшукав,
Саз для серця, а не для забав.
Славний майстре, саз мені направ.

Та майстер залишався незворушним, не відриваючись від своєї роботи.
Тоді Кер-оглу аж розлютився:

В Чамлибелі я житло надійне звів,
Ти б мій саз узорами покрив,
Краще ти мене не вводь у гнів.
Славний майстре, саз мені направ.

%Однак майстер ніби й не чув його.
%Кер-оглу продовжив:
З гір спустився я, прийшов сюди,
Краще б ти не накликав біди,
Ось побачиш, в мене шабля хоч куди.
Славний майстре, саз мені направ.

Майстер навіть голови не здійняв.
Тоді Кер-оглу злісно промовив:
Кер-оглу я, на коні лину навпростець,
На шляху відчую й тихий вітерець,
Тільки зброю підійму — недругу кінець.
Славний майстре, саз мені направ.

Почувши ім’я Кер-оглу, майстер миттю полишив свою справу, з неабиякою поштивістю подарував юнакові візерунчасто-перламутровий саз і сказав:

— Ось вам новий саз.
Я його саме для вас майстрував.
Від беїв я чимало наслухався про вас, але мовчав і все чекав, поки ви самі завітаєте до мене.

Кьор-оглу залишив свій саз майстрові, взяв собі подарований, подякував і попрощався.
Скочивши на коня, він під’їхав до джерела й побачив там вродливу дівчину, котра набирала воду.
Дівчина йому припала до серця, тож він захотів з нею познайомитися.
Відчуваючи наміри Кьор-оглу, красуня затулила лице накривкою.
Кьор-оглу взяв до рук саз і заспівав:

%Вродою хвалилась ти у самоті,
Тож навіщо затулилась при мені?
Не ховай від мене очі чарівні.
Ах, красуне, зжалься, ближче підійди.

Я мов лев у цій землі, в цій стороні,
В тебе будуть з Кер-оглу солодкі дні,
Народи лишень богатиря мені
Ах, красуне, зжалься, ближче підійди.

%Співаючи пісню, вигравав на сазі.
А потім попрямував за красунею до її дому.
І розказав батькові дівчини про свої почуття до неї.
%Батько красуні промовив:

— Ну, що ж вдієш?
Коли вподобав мою доньку, то вже одружуйся.

І Кер-оглу одружився з цією дівчиною, три дні й три ночі справляли весілля, життя їх було сповнене радістю і щастям.

Та ненависть до хана не вщухла і все ятрила душу Кер-оглу.
%Знов вирішив податися у Чамлибель.
У час прощання залишив дружині різьблену булаву й, цілуючи милу в очі, сказав:

— Бережи.
Для мого сина бережи.
Візьмеш у табуні жеребчика від мого коня.
Коли жеребчик стане конем, син верхи на ньому знайде мене.

І вихором на коні помчав у Чамлибель.
Там Айваз радісно зустрів його.

Слава про Кер-оглу та його коня ширилася світом.
Лихий хан Болу зажадав заволодіти цим конем.
Про це він сказав своїм вірним слугам.
 %Ті всюди нишпорили, сподіваючись на слушну нагоду, аби повернути коня.

І ось одного дня Кер-оглу приїхав до млина.
Він  залишив свого коня біля порогу, ханські слуги викрали його й привели до свого господаря.
%Прив’язали у стійлі.
Схарапуджений кінь нікого до себе не підпускає.
Тож хан наказав шукати людей, здатних приборкати такого коня.
З усіх усюд стали прибувати табунники, та жодному з них кінь не піддається.
%Прикрившись лахміттям, прийшов сюди й Кер-оглу і звертається до натовпу:

— Що це тут коїться?
%Чому люд юрбиться? - спитав він.
Хтось із юрби відповів:

— Наш хан забрав у Кер-оглу коня, та ніхто з тим конем не ладен впоратися.

Кер-оглу, тамуючи досаду, сказав:

— Я впораюся.

І, пробравшись через юрбу, звернувся до хана:

— Я дам раду цьому коневі.

— Що ж, давай подивимось. - насміхаючись, мовив хан.

Кер-оглу підійшов до свого коня.
 Той відразу впізнав господаря і привітав його іржанням.
Відтоді Кер-оглу лишився в хана кінським доглядачем.
І чекав слушної нагоди, аби викрасти вірного друга.
Якось Кер-оглу каже ханові:

— Не можна коня так довго тримати в стійлі.
Його слід вигулювати.

А хан питає:-А ти не вкрадеш?

Відповідає Кер-оглу:

%— Боронь Боже,володарю.
Я зроду-віку нічого не крав.

Тоді хан дав дозвіл.
Але про всяк випадок запропонував вигулювати коня у дворі фортеці, оточеному високим муром.
Кер-оглу, погладивши свого коня, скочив на нього й, притиснувши крижі ногами, заспівав:

Вкрали коника мого біля млина,
%Хто на нім, невдач не зна.
Поцілую дорогого між очей,
%Понесе мене у далечінь, гей-гей!

Мур здолає, не потрібно жодних брам,
%Кінь мій тут,ураз- вже там,
Я його нізащо не продам,
%Понесе мене у далечінь, гей-гей!

Він, як світлий промінь, лине вдаль,
Ладна збруя сяє, мов кришталь,
Болу-хан увів мене в печаль...
Мчи, лети, мій конику, гей-гей!

%Співаючи, ногою підганяв коня.
Кінь, перескочивши через високий мур, щез з очей.

І от вони вже в Чамлибелі.
%Прив’язав коня у стайні.
%Разом з Айвазом здійнялися друзі на верхів’я фортеці й почали оглядати довкілля.
Бачать — здаля наближається озброєний воїн, а за ним рухається довгий караван.
Кьор-оглу, лишивши Айваза на дозорі, спустися додолу.
Воїн усе ближче, вже чути калатання дзвіночків на верблюдах.
%Назустріч каравану Кер-оглу відправив свого посланця, котрий згідно зі звичаєм має вимагати у ватажка каравану викуп за проїзд.
%Та скнарий ватажок, не зважаючи на слова посланця, попростував далі.

Кер-оглу, скипівши від такого зухвальства, сказав:

Бачу, йде великий караван,
Край рівнини зупинився караван,
Як належить, мито заплатіть,
Не минає хай зухвало караван.

Купець і на слова Кер-оглу не звернув жодної уваги, а потім звернувся до посланця:

— Іди й скажи своєму товаришу, що серед нас немає охочих заплатити викуп.

На що Кер-оглу відповідає:

Вже сім літ у Чамлибелі я осів,
Друзів тут знайшов і нищу ворогів,
З однієї вмить зроблю я сім підків.
Хай без плати не минає караван.

%Купець:

Незворушний ще з юначих літ джигіт,
А як що, у нього й вус не затремтить,
Тож гарячкувати так не слід,
Ти заносься, та не дуже, Кьор-оглу.

%Кер оглу:

Я б не радив накликать війну,
Начувайтесь, як її я розпочну,
Не одному з вас я голову зітну.
Хай без плати не проходить караван.

Певне, знаєте, який я молодець,
Як пущуся з вами у танець,
Багатьох із вас ухопить грець.
Хай без плати не проходить караван.

І за мить Кер-оглу ув’язався в колотнечу з купцем та його сторожею.
Убив багатьох нападників.
Та в останній сутичці відчув, що вже непереливки, й прикликав на допомогу свого товариша Айваза:

Хай поспішить Айваз,
Поголос про нас—
В Чамлибелі,у степу
Стрінем смертний час.

Айваз миттю спустився з верхів’я фортеці й, вимахуючи шаблюкою, прилучився до бою.
Знищивши супротивників, чамлибельці заволоділи їхнім майном.
Кер-оглу, радісно обіймаючи Айваза, поцілував його в очі, взяв до рук свій саз і заспівав:

Прибув Айваз у слушний час,
Купець упав додолу враз,
В Айваза шабля й булава,
Ми не пробачили образ.

Ах, ми в битві тяжкій схил здолали крутий,
%Зброє наша ясна,надалі нам зорій,
Шлю великий привіт, гей, Меміше малий,
Добре шаблю гостри, викликаю на бій.

%Граючи на сазі, співав він.
Прив’язавши коней у стійлі, побратими піднялися у фортецю.
І міцно заснули.

Спливали дні й місяці.
В один із тихих днів Кер-оглу сидів, схрестивши ноги, на сіннику.
У задумі згадував свій рідний край, батьків.
Свої глибокі переживання розкривав у співі, пройнятому журливою мелодією:

Якби досі жила матінка моя,
їй віддав би усе, все, що маю я,
Віднесла її вдаль часу течія.
Дім лишивши, вона між високих гір
Сад зростила рясний, щедрий сад-чаїр.

Може, в мене уже народився син.
Я без мами журюсь в чужині один.
%Бідний тато мій - тепер сліпий!
Видер очі йому Болу-хан лихий.
О, жалкує тепер він про вчинок свій.

%Граючи на сазі, співав він.
І вони з Айвазом завели довгу розмову.

* * *

Сплив час, народився у Кер-оглу син.
Дали йому ім’я Асан.
Хлопець ріс, мужнів і став ладним юнаком.
Найбільша розвага для нього — кататися на жеребчикові, що народився від батькового коня.
%Усі, хто бачить, як він тримається на коні,милуються й кажуть:

— Який молодець!
Він буде таким же, як його батько.

Асан, почув ці розмови.
Прийшов додому й почав розпитувати про батька.
Тоді мати дістала різьблену булаву, віддала її синові та, обійнявши його, сказала:

— На, синку, візьми!
Це тобі залишив твій батько.
Батька твого звуть Кер-оглу.
Він живе в Чамлибелі.
Тож сідай на коня і їдь до нього.

Асан, почувши це, спорядився, взяв у руку булаву і, скочивши на буланого коня, попрощався з матір’ю й вирушив у дорогу.

Путь його пролягав через нескінченні гори й узгір’я, і ось нарешті він прибув до незнайомого йому Чамлибелю.
Дорогою тільки й думав про те, як приїде, як зустрінеться з батьком.
Коли Асан під’їхав до фортеці, Айваз, що угледів його, звернувся до Кер-оглу:

— Хтось до нас наближається, його кінь точнісінько як ваш.
Кер-оглу каже:

— Спитай його про коня.

І запитує сам:

Гей, вожаю купців, стережися ти!
%Чи не ліпше згоди нам дійти?
Я не звик навмання шаблею трясти.
Ти б мене не минав з усміхом таким.

Згуртувавшись, стражники каравану порадилися й кажуть ватажку каравану:

— Ой, ефенді, як ув’яжемося в бій, зазнаємо поразки.
Чи не ліпше нам відкупитися?

Ватажок погодився й надіслав Кер-оглу тисячу золотих, та тому здалося, що це мало
Тоді він каже:

Від багатих купців — кілька мідяків!
Зневажати не слід бідних злидарів,
їх без плати ніхто й разу не лишив.
З тебе ще не один золотий алтин.

Навіть тисяча їх — плата не значна,
Навіть тисяча їх — сума задрібна,
Бо ж на путній товар не така ціна.
Тож п’ять тисяч мерщій хай віддасть купець.

В жодній скруті джигіт не втрачай надій,
Він хоробрий, немов сокіл чарівний,
А тюхтій-б о ягу з полишає бій.
Тож п’ять тисяч мерщій хай віддасть купець.

Купець не погодився й каже:

Глянь, мене золотий пояс оповив,
Я таких не боюсь хвацьких молодців,
Зустрічав я не раз всяких віслюків.
Пропусти караван, краще відступи.

Тоді Айваз швидко спустився з фортеці й, підійшовши до Асана, каже:

Прийшло сюди дитя
Запишалось без пуття,
Ще не знаєш ти життя,
Віддавай свого коня.

Асан, потягнувши свого коня за вудила, відповідає:

Я прийшов без вороття
Не лишаюсь без пуття,
Хай не знаю я життя,
Не віддам свого коня.

На що Айваз відповів:

Ще тобі рости й рости,
Тож мене послухай ти,
Швидше за прохід плати,
Віддавай свого коня.

У відповідь почув:

Я з любов’ю йду здаля,
Раптом тут оця земля,
В битві правда окриляє,
Не віддам свого коня.

І спокійно та незворушно, дещо послабивши вудила, рушив далі.
Тоді Айваз заспівав для нього ще один куплет:

Гей, дитя, не дми губи,
Власну душу не губи,
Так, як я кажу, роби,
Віддавай свого коня.

Та Асан безстрашно промовив:

Ех, отримав відкоша,
Хто з дороги не рушає,
Кінь для мене як душа,
Не віддам свого коня.

Кьор-оглу, що спостерігав з мурів фортеці за Айвазом та Асаном, не стерпівши зухвальства молодика, спустився сходами додолу.
Підійшов до дороги й каже:

Хлопче, зваж на перепий,
Не пришвидшуй свій загин,
Нас багато — ти один,
Віддавай свого коня.
Асан:


Так, я сам, а вас тут рій.
Хто джигіт небоязкий,
Хай виходить на двобій,
Не віддам свого коня.

Кер-оглу, аби налякати Асана, каже:

Кер-оглу таким., як ти,
Ладен душу розтрясти,
%Бити їх,пекти,сікти.
Віддавай свого коня.

Асан, збагнувши, що ця місцина — Чамлибель, а супротивник — його батько, каже:

Сина тигра тигром звуть,
Має буть в них спільна путь,
В мене й тебе схожий стан,
А моє ім’я — Асан.

Кер-оглу пильно придивився до Асана, і, ясна річ, зраді, упізнав булаву, яку колись лишив для сина, підбіг до Асана та обійняв його.
Так батько й син уперше зустрілися.
Кьор-оглу розпитував хлопця про життя-буття.
Асан розповідав батькові про односельців, про їх нужду, про матір, про те, як він зібрався в дорогу.
І відтоді вони втрьох живуть-поживають у фортеці Кер-оглу.
