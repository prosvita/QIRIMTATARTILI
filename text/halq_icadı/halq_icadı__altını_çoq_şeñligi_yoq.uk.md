## ЗОЛОТО Є, А РАДОСТІ НЕМА

Жили собі на світи два сусіди, один багатий бай: дім — повна чаша, другий бідняк — повна хата дітей.

Як тільки наставав вечір, багатий брав на засув ворота, випускав у двір злих собак і спав, прислухаючись до кожного шурхоту: чи не злодії бува?

Поївши, бідняк брав саз і, граючи на нім, співав дітям веселі пісні, а діти підспівували йому.
Бай не раз чув, як веселиться сім'я бідняка, і дуже дивувався.


— Послухай, сусіде, даю свою голову на відруб, що коли у твоїй кишені півдня ритися, то й копійчини у ній не знайдеш!
Чого це ти і твоя сім’я щовечора так веселитеся?

— Маючи хату, в якій можна ходити пригнувши голову, маючи їжу, від якої не зажирієш, маючи дітей, які вже навчились бігати, про що мені ще турбуватись і чого сумувати?

— Але ж діти твої незабаром виростуть, і ти мусиш подумати про їхнє майбутнє,— каже багатий сусід.
— Ну, та гаразд, я подарую тобі горщик золота, і коли твої сини стануть джигітами, ти купиш кожному з них дім, коня і дружину.

Приніс бідняк золото додому, показав його дружині, дітям.
% Вони, не знаючи, що їм робити із золотом, врешті-решт взяли та й закопали у дворі в кутку.

І відтоді затихли у дворі бідняка сміх, пісні, гамір.
Лягаючи спати, він ні на хвилину не забував про золото.
 А багатий сусід, задоволений своєю винахідливістю, лиш посміхався у вуса.

Нарешті бідняк не витримав: на світанку він викопав горщика із золотом і прийшов до сусіда.

% Він прийшов до нього, принісши горщик повний золота:

— Забери, будь ласка, свій подарунок!
Ти мені не горщика із золотом подарував, а величезну макітру клопотів,- сказавши, поставив перед сусідом горщик і квапливо пішов додому.

Наступного дня у дворі бідняка знову залунали жарти, сміх, пісні, на заздрість багатому сусідові.
