## Нар комиш

У давні-давні незапам’ятні часи жили дуже бідні чоловік та жінка.
Жодна стороння людина не переступала порогу їхнього помешкання.
Мали вони доньку й двох синів. Донька була несказанно вродливою, подібної красуні на світі не знайти.

Непокоячись, аби їхня донька не зістарілася в дівках, зважилися батьки видати дівчину заміж за її ж рідного брата.
Прочув про це молодший брат та й каже сестрі:

— Сестрице, батько й матір хочуть видати тебе заміж за старшого брата.

Дівчина вкрай збентежилася й засоромилася.
Мерщій узяла дзбан і подалася до джерела за водою.
Біля джерела було велике озеро, майже усе в заростях комишів.
Умиваючись гіркими слізьми, дівчина підійшла до цих комишів і благає:

— Милий комиш, любий комиш, розкрийся, цей світ уже не тішить мене.
Комиш розкрився.
Дівчина заходить у гущину та й каже:

— Стулися, комиш.
І комиш стулився.

% Старший брат чекав-чекав дівчину, та не дочекався.
Шукав-шукав і, не знайшовши, вирішив звернутися до відьми, яка все про усіх знала.
% Відьма сказала, що сестра в середині одного з камишів біля озера.
% Юнак прийшов до того місця, знайшов той комиш і промовляє:

Хай розкриються
Пишні комиші,
Поміж комишів
Мила — цвіт душі.

Дівчина відповідає йому з комишів:

Непорушно хай
Тут комиш стоїть,
Братові сестру
Звати так не слід.

Брат утер сльози, повернувся додому й розповів про все матері.
Тоді мати пішла до озера, підійшла до комишів та благає:

Хай розкриються
Пишні комиші,
Та невісточка
Вельми до душі.

Дівчина відповідає:

Непорушно хай
Тут комиш стоїть,
Матері дочку
Звати так не слід.

Мати, заливаючись гіркими слізьми, повернулася додому.
Згодом менший брат прийшов до комишів і слізно благає:

Розкриватися
Комишам пора,
Там у комишах
Дорога сестра.

Враз комиші розкрилися.
% Дівчина вилізла з комишів, взяла молодшого брата за руку, і вони залишили цю місцину.
Ідуть-ідуть і доходять до іншого озера.
Молодший брат:
 — Сестрице, може, я вип’ю з цього озера ковток води?-питає.
Сестра:

Краще тут не пий води
І не накликай біди,
Перетворишся в коня,
У тварину, назавжди - відповідає.

Молодший брат послухав сестру, і вони пішли далі.
Чимало часу спливло, і знов перед ними водна гладінь.
Малому дуже захотілося пити й він сказав про це сестрі.
Сестра:

Чари є у цій воді,
Станеш пити — буть біді!
Ягнятком станеш 
Під ножем умреш тоді.

Та дуже вже хотілося малому пити, ну просто нетерпець.
Тож коли сестра, поринувши у свої думки, дещо віддалилася вперед, він випив з річки ковток води.
І миттю перетворився на ягня та побіг за сестрою.
% Сестра озиринулася, бачить брат перетворився на ягня, страждає та сумує.
% Їм нічого не залишається робити.
% Ягня йде за сестрою, і вони продовжують свій шлях і приходять до саду.
Серед саду росте велике дерево.
А під цим деревом — джерело, воду з якого набирають для тутешнього падишаха.
Дівчина відпустила братика поскубти травички, а сама вилізла на дерево.
Через деякий час приходить до джерела по воду один з падишахових служників.
Побачив у воді якесь відображення, роззирнувся довкола, але нікого не побачив.

А цей служник зроду не бачив себе в дзеркалі.
Тож вирішивши зрештою, що то його власна подоба, подумав:
 «Коли я такий гарний, то чого ж маю бути служником у падишаха?» Враз розбив глеки з водою і пішов світ за очі.
Падишах чекав-чекав його, та не дочекався.
%Тоді він послав до джерела іншого служника,він як і перший ,розбивши глеки, покинув палац.
%Відправив падишах третього служника,той також, порозбивавши глеки, пішов світ за очі.
%Падишах чекав-чекав, але ніхто з водою не повернувся.
Дивуючись зникненню служників, падишах вирішив сам піти до джерела й з’ясувати, що сталося.
Побачивши біля джерела порозбивані глеки, він глибоко замислився.
%Трохи подумавши,підійшов ближче до води і що він бачить: у воді відображення дивної красуні з довгим волоссям.
В нього аж серце швидше заколотало.
Підвівши погляд, побачив серед гілля на дереві дівчину, вродливу, як місяць.
%Він не знав, що робити.
Троїи подумавши, звернувся до неї зі співом:

Ах, вродливице, спустись,
Добра пара — ти і я.
Будеш ти в душі моїй,
Наче пісня солов’я.

Дівчина так йому:

Ні, державне, не спущусь
І не буду я твоя.
Ще нікому не вдалось
Приручити солов’я,- відповідає.

З очей падишаха раптом ринуть сльози і він, утираючи їх, мовить:

Ах, вродливице, спустись,
Не гаси моїх надій,
Доглядатиму тебе —
Пташку в клітці золотій.

Дівчина не погоджується:

Ні, шановний, не спущусь,
Краще не плекай надій,
Щось не хочеться мені
Бути в клітці золотій.

Падишах:

Ах, вродливице, спустись,
Мій палац тебе чека,
Хочу, щоб у нім була
Ти для мене як дочка.

Дівчина погодилась на таке й спустилася додолу.
Падишах був вельми втішений.
Дівчина розповіла йому про все, що з нею сталося, й, показуючи на ягня, мовила:

— Мій падишаху, цей баранчик — мій брат.
Попивши дорогою води, він обернувся на ягня.

Падишах і баранчика радо привітав.
Разом з дівчиною і ягням він повернувся до палацу.Згодом падишахові вдалося умовити дівчину стати йому за дружину і вони сорок днів святкували весілля.
Відтак живуть-поживають у палаці.
Та заздрісників навколо чимало.

Якось падишах прийшов до молодої дружини та й каже:

— Я нині їду на полювання.
Ти ж нікого не слухай і не виходь у двір.
Дівчина погоджується.

А з-поміж падишахового оточення була одна плюгава дівчина.
Після від’їзду господаря вона, зібравши дворових служниць, прийшла до красуні й каже:

— Гей, сестрице, ходімо з нами на берег моря, розважимось.
Дівчина спершу вагалася, та все ж погодилася.
Прийшовши на берег моря, дівчата роздяглися й пішли купатися.
Кличуть із собою і дружину падишаха.
Красуня не хоче відмовляти дівчатам, та знов вагається.
Вона зняла з ноги черевичок і намочила ногу, а коли зібралася намочити й другу, плюгава підійшла і штовхнула її в морську глибінь.
І тут красуню проковтнула риба.
Усі повернулися до палацу.
А плюгава перевдяглася у залишене на березі вбрання красуні.
У палаці вона наказала зшити із цибулинного лушпиння матрац і лягла на нього.

Ця плюгавиця не була вродливою — очі сірі, волосся коротке, обличчя рябе.
Повернувшись з полювання, падишах зайшов до спальні своєї дружини.Побачивши там рябу незугарну дівку, він ошелешено запитав:

— Ой, що ж це з тобою скоїлось?
А дівка, прикинувшись хворою, нічого не відповіла.
Коли вона переверталася на матраці, цибулинне лушпиння зашерхотіло.
Падишах,лігши на матрац,питає:

— Скажи, що з тобою?
Що це шурхотить?
А плюгава жалібненько:

— Це мої кості скриплять.
Ой, зле мені.
Я вас чекала-чекала, аж очі мої посіріли, а круки волосся моє поскубли.
А рябі сороки зробили й мене рябою, поклювавши моє обличчя.
%Падишах не знав ,що відбувається.

— Чим же тобі зарадити? — питає падишах.
— Коли скуштую м’яса того баранчика, неодмінно видужаю, — відповіла плюгавиця.

— Але ж ти казала, що це твій брат! — дивується падишах.
— То я щось наплутала й не те сказала, — відповіла дівка.
— Ну що ж, покличте різника Болата, — наказує падишах.

Візир кличе різника Болата.
Той в’яже ніжки баранчику,а баранчик благає:

Я б до берега побіг,
Хай би відпустив братусь.
Перед смертю край води
Я тихенько помолюсь.

Болат розв’язав ніжки й відпустив баранчика.
Той прибіг до моря й співає:

Точить ніж Болат,
В горло цілить кат.
Дівка каже: «Край!»
Падишах: «Стривай».

І сестра відповіла з води:

Я у риби в животі,
Лиш волосся на воді.
Скарб таїться у мені,
Ні, не виберусь я, ні

Баранчик заплакав й повернувся до Болата.
Той знову зв’язав йому ніжки, а баранчик мовить:

Я б до берега побіг,
Хай би відпустив братусь.
Хай востаннє я на світ
Перед смертю надивлюсь.

Відчувши, що не в змозі відмовити передсмертним благанням баранчика, Болат розв’язав його.
Баранчик біжить до моря і слізно благає сестричку:

Точить ніж Болат,
В горло цілить кат.
Дівка каже: «Край!»
Падишах: «Стривай».

Красуня, почувши братові благання, знову відповідає:

Я у риби в животі,
Лиш волосся на воді.
Скарб у мене дорогий,
Вибратись нема надій.

Баранчик, плачучи, повернувся до Болата.
Той зв’язав баранчику ніжки й підніс до горла ножа.І знову баранчик звернувся до нього з мольбою:

Може б відпустив братусь,
Я б до берега побіг,
У духмянім квітнику
Квіточку б зірвати встиг.

Болат, пожалівши баранчика, і цього разу відпустив його.
І баранчик знову побіг до берега.
Тоді падишах міркує: «Куди це він повсякчас бігає?Піду-но я гляну».І пішов слідом за баранчиком.
На березі моря почув, як той слізно звертається до сестри:

Точить ніж Болат,
В горло цілить кат.
Дівка каже: «Край!»
Падишах: «Стривай».

А сестра відповідає:

Я у риби в животі,
Лиш волосся на воді.
На колінах скарб лежить,
Вибратись не пощастить.

Падишах підійшов до баранчика та, обійнявши його, попросив заспівати ще раз.
Баранчик заспівав.
Падишах прислухався до слів красуні й, повернувшись до палацу, прикликав до себе нирців з усіх усюд.
Нирці пірнули у море, знайшли рибу й витягли її на сушу.
Розрізавши рибі живіт, вийняли звідти живими-здоровими красуню та народжених нею близнюків.
Падишах повернувся до свого палацу і наказав прив’язати до хвостів диких коней плюгаву дівку зі всіма її брехливими поплічницями й пустити по степу.
