## Три товариші

Було це колись давно,жило собі на світі Козеня.
Якось, коли воно паслося в чагарнику, йому на роги почепився клаптик червоної ганчірки.
%Що тільки не робило Козеня, аби зняти ганчірку — хитало головою туди-сюди - марно.

%Чим більше воно трусило головою, тим сильніше ганчірка заплутувалась.

%Проходив повз Баран і побачив Козеня й запитує: -Бог у поміч, куди це ти ідеш з ганчіркою на голові?"

Розгубилося Козеня, не знає що й відповісти, а потім і каже: -Іду я в гості, якщо хочеш, можемо разом піти.
%Баран прийняв запрошення Козеняти.
І собі наштрикнув на роги ганчірку та й пішов слідом за Козеням.
Довго йшли чи мало, дорогою їм зустрівся Бичок.
Бог у поміч! - сказав Бичок та, зрозумівши у чому річ, вирішив піти з ними.

Йшли троє друзів довго. 
%Почало вже смеркатись.
%Шукаючи місце, де переночувати, вони побачили щось чорне посеред дороги. 
Послали вони Бичка, щоб дізнатися, що за чорна річ там лежить. 
%Бичок боязливо підійшов до предмета, що лежав на землі. 
Придивився і бачить, що посеред дороги лежить вовча шкура.

Вирішили друзі пожартувати з господарями, до яких вони йшли, і зодягли шкуру вовка на Бичка.

%Раптом, помітивши десь далеко у темряві вогник, вони дуже зраділи і попрямували туди.
%Підійшовши ближче, почули чиюсь гру на інструменті..
%Вони гучно постукали у двері хатинки,  і, скинувши шкуру, увійшли всередину.
%Бачать стіл з різними наїдками, із фруктами, а за столом сидять шестеро вовків і дві лисиці.
Господарі дуже зраділи гостям, посадили їх за стіл, пригощають, 


а один вовк узяв бубон і заспівав:

Дингир, дингир, дингирдок,
На вечерю буде Козеня.
Баран буде на сніданок,
На обід буде бичок!
Дингир, дингир, дингирдок.

Почули друзі вовчу пісеньку.
Баран і Бичок затремтіли від страху, а Козеня, хоч і злякалось, але зробило вигляд, що все гаразд.
Взяло Козеня у вовка бубон і, підморгнувши друзям, заграло й заспівало:

Дингир, дингир, дингирдок,
Три вовки на одну шубу,
Дві лисиці на комір,
А одну на рукавиці!
Дингир, дингир, дингирдок.

Співає Козеня, а саме довкруж вовків і лисиць ходить, ніби приміряється, чи добрі будуть шуба й комір.
Посміливішавши, Баран і Бичок підхопили пісню і почали стукати ратицями по столу.
Проспівали вони пісню, Бичок скидає із себе вовчу шкуру, чіпляє її біля вогню і каже:

— Стара стала моя шуба, давно хочу поміняти її на нову...

Баран у цю мить узяв зі столу ножі й почав точити їх.
Злякалися господарі жвавих гостей і кинулися навтікача.
Стали новими господарями в домі Баран, Бичок і Козеня.
Вони й понині там живуть і ніяких звірів не бояться, тому що вовки і лисиці по всьому лісі рознесли поговір, які вони кровожерливі розбійники...
