### IX

Орман болюгинде иш къайнай.
Бригадалардан юкъары складкъа токътамадан агъач келип турмакъта.
Къабулджы яш складнынъ бир башындан дигер башына джувура.

1 Кельген агъачларны къабул этнп эстакадаларгъа бошатып етиштирамайлар.
Орманда пычкъыджыларнынъ «Бойся!» сеслери кесильмей.
Олар бугуньки агъачны энди вагонеткаларгъа толдурып йибсрселер де, ишни эп девам этелср.
Ярынгъа азырланалар.
Эр бир звенода адет шай.
Норманы толдурдынъмы, ярынгъа иш еринъни азырла.
Яхшы, теджрибели орманкесерлер, бу шартны бир вакъыт бозмайлар.
Шунынъ ичюн олар эр кунь график боюнджа озь вазифелерннн эда эткенден сонъ, бираз раатланмагъа да вакъыт тапалар.

Мефодий Паителеевич бутюн бригадаларгъа хабер йиберди:

— Бугунь ишни бир саат эвсль токътатып, складкъа топлансынлар.— деди.
Ишини битиргенлер яваш-яваш складкъа тараф ёнейлер.
Тамам айтылгъан вакъытта складкъа газик келнп токътады.
Машинадан Леспромхоз директоры, болюк башы ве бухгалтер тюштилер.
Мефодий Пантелеевнч оларгъа куньделик график арткъачынен толгъаныны айтты.

— Айлыкъ меселесинден отьрю башсызлыкъ, низамсызлыкъ косьтерген ёкъмы?—деди директор.

Мефодий Пантелеевич эр кеснинъ озь нши башында олгъаныны, къызгъын чалышкъанларыны, базы звеноларнынъ ярынки кунь ичюн азырлыкъ корьгенлерини айтты.
Болюк ёлбашчылары эстакадаларны козьден кечирдилер.
Директор складда пек чокъ агъач йыгъылып къалгъаныны корьген сонъ, «Леспромхоз» дан къошма вагон ёллайджагъыны «бильдирди.

Орманда шувулты токътады.
«Бойся!» сеслери ве пычкъыларнынъ инъильтиси тынды.
Ишчииер складкъа топландылар.
Эр кеснинъ дикъкъаты директорда.

Мефодий Пантелеевич топлашувны илян этип, онъа сёз берди:

— Кечкен аннынъ екюнлерн нетнджесинде «Леспромхоз» боюнджа кочюджи Къызыл байракъ сизинъ болюкке такъдим этнле.
Мефодий Пантелеевич, байракъны даима мында, болюгинъизде тутынъыз!

Аркъадашлар!
Биз партия тешкилятынен бирликте шойле къараргъа кельдик,— деди директор сезюни девам эттирип.
— Бугуньден сонъ ичкиджиликке урунып, низамсызлыкъкъа ёл берген адамларны къатты джезалайджакъмыз.
Умют этемнз ки, сизнинъ аранъыздан ойлелери чыкъмаз.
Малюм кн, нчкнджилик акъибетинде болюгимизнннъ кассирн озь ишине сувукъ ве джинаетчесине янашкъанындан себеб, эки кунь айлыгъынъызны кечиктирип бермеге меджбур олдыкъ.
Бу меселеде косьтерген чыдамлыкъ ве инсанперверлигинъиз ичюн дирекция сизге буюк тешеккюр бильд1Тре.

Директор бухгалтернинъ папкасындан чыкъарып шу къарарны окъуй:
«Иште косьтерген унери, темиз ахлякъы ве девлет хазнасынынъ файдасына гражданлыкъ борджыны намуснен эда эткен Эмирвелнев Мурадасылгъа бинь кумюш мукяфат бернльсин.
Бу къарар бутюн болюклерде ве Мурадасылны бизге ёллагъан «Алсаба» совхозынынъ ишчилери арасыида да даркъатылсын».

Ишчилер гурюльдешип кеттилер, эль чырптылар.
Лякин меселенинъ асылыны даа эр кес бильмей эди.
Шамата токътагъанынен Мефодий Пантелеевич ишчилернн айлыкъ алмагъа давет этти.
Складны гъаля-гъуля басты.
Кимсенинъ айткъаны анълашылмай.
Эльбет де, лакъырдынынъ чокъусы Мурадасыл акъкъында кете эди.
Адамларнынъ бир къысымы пара алмакъта, базылары исе Мурадасыл* нынъ этрафына топландылар.
Мурадасыл кимнинъ суалине джевап береджегини бильмей.
Эр кесни ялынъыз бир шей меракъландыра:
«Аджеба къайдан тапкъан экен Мурадасыл о торбачыкъны?»

— Динъленъ, айтайым,— деди о къалпагъыны манълайынынъ тёпесине котерип.

— Анавы колхоз бар да, не шунынъ ады?..

— Эбет, э-хе билемиз, адыны напасынъ я, айтса шуны.

— Анда урлукълыкъ къартоп къыдырып баргъан эдим.
Акъшам кунь къонайым деген мааль эди.
Таубасынынъ ёлуна чыкъаяткъанда, бакъсам, ёл кенарында ешиль торбачыкъ ята.
Алдым.
Агъызыны.
ачамадым.
Кеседжек олдым.
Лянет шейтангъа, дедим, кесмедим.
Къолумнен о якъ, бу якъ айландырып бакъсам, пачка-пачка пара.

Тыкътым отьмек чантама да юре бердим.
Ёлгъа чыкъкъанымнен машина таптым.
Догъру келип болюк башыныиъ столы устюне къойдым.
Весселям.

Ишчилер даркъаштылар.
Суаллернинъ арды кеснльди.
Лякин, бир шейлер айтаджакъ олып юткъунып юргенлер даа чокъ.
Ничюндир, эр кес озь фикирини ачыкъ айтмакъ истсмей.
Ёлда кене Зера лафны башлады:

— Айтмадыммы мен сйзТе, Мурадасылда акъыл бутюн олмагъаныны энди бильдинъизми?— деди о.

— Акъылсыз адамгъа дирекция мукяфат берирми, акъыз?

— Мукяфат?!
Мукяфат онынъ бир айлыкъ къазанчы, амма торбачыкъ беш йылгъа етер эди...

Макъпуле олып кечкен бутюн вакъианы кунь эвель бильгенинден сабадан берли индемей юре эди.
Мурадасылгъа мукяфат берильгенине о да джан-юректен севинип къайтмакъта.
Шимди кене къулагъына Зеранынъ дамсыз лафлары чалынды.

— Беш бинъ, беш нылгъа етер амма, намус инсангъа омюрлнк керек,— дедн о Зерагъа бакъып.

— Айды, сиз озь намусынъызнен къарт олунъыз.
Адамныиъ бсджерикснз сою ойле олур.
Мен олгъан олсам ??? о торбачык?нынъ ернни тез тапар эдим, амма...

Зера Макъпуленинъ индемей адымлагъаныны корип, онынъ зытына тиймек истеди.

— Омюрлик акъайсыз къалсам ойле матювге чыкъу мам,— деди о.

Макъпуленинъ юреги оке толып-ташса да, индемеди, четке бурулды.

Акъайлар Мурадасылнынъ янындан къызгъын лакъырдыларнен адымламакъта эдилер.
Бугунь эр кеснинъ рухы котерильди Эписининъ джебинде манълай терн тёкип къазанылгъан эмек акъкъы.
Олар эвлерине, балачагъаларына ашыкъалар.
Мурадасылнынъ джеби эр кеснинъ джебинден къалын.
Лякин о бир якъкъа ашыкъмай.

Оны эвде кимсе беклемен.
Янъгъызлыкъ да бахтсызлыкънынъ бир чешитидир.
Мурадасыл буны пек яхшы биле.

Макъпуленинъ башына бир къасевет даа тюшти.
Айриенинъ келюви ве онынъ аиле вазиети эр кестен зияде Макъпулеге тесир быракъты.
Себиля апте исе янъыдан дюньягъа кельген киби олды.
Къартлыкъта адамгъа не керек?
Эвинъ-баркъынъ джыйыштырылса, ашынъ-сувынъ пншнрнльсе, урбанъ темнз-пак тутулса олды кетти.
Пишир къавенъни сюз де отур.
Лякин Себиля апте къаве сюзип отурмагъа алышмагъан.
Бутюн омюри бою бир куньчик тынчлыкъ корьмеген.
Иштен, эв хызметинден, къаар-къасеветтен эти-тени къатып къалгъан.
О кене де тынч туралмай.
Омюри боюнджа эль къавушып отурмагъа алышмагъан.
Анриесининъ козьлерине бираз бакъып тура да, дюньясыны унута.
Сонъра бирден абдырап:

— Вай, балам, эчкинн унуткъаным да я,— деп къопкъасыны нлиндирнп ала да азбаргъа джувура.
Сют сагъып кельген сонъ, собаны къарыштырып башлай.
Къазан, чанакъ-чёльмск шатырдата.
Бир шей тапмаса къаве дерменини алып айландыра.
Дерменини айландырмагъа башладымы, биль ки, бу Себиля къартийнинъ раатлыкъкъа чёккен вакъьпыдыр.
Бу дакъикъаларда бутюн дикъкъатынен кене Айриесининъ козьлерине тикилип къала.
Бу дюльбер, муляйим козьлер онъа яшлыгъыны хатырлаталар.
Къызынынъ кельгенине къуваигъанындан кимсрде бала кнби шашмалай.
Айткъан лафларынынъ фаркъына бармай.
Баягъы вакъытлар бойле девам этти.

Айрие раатланды, ёргъунлыгъыны савуштырды.
Хошкельдиге келювлернинъ арды кесильди.

Бир кунь Айрне оглюгини багълап анасынынъ янына кельди.
Къолундан къопкъасыны алды, соба якътырмады, савут-саба ювдырмады.

— Вай, балам,— деди Себиля апте,— Мен санъа бакъып къол къавушып отураныммы айса?

— Меним мусафир олып отургъаным етер энди,— деди Айрие.
— Бу ишлернинъ эписини мен япмакъ борджлым.
Сиз къаве дерменинъизни бакъынъыз, Фиданеге мукъайт олунъыз.
Эв ишлери эндиден сонъ меним бойнума къалсын.

— Айды, балам озюнъ билирсинъ.
Хызмет бир вакъыт битмей.
Санъа да етер, манъа да...

Шенъ бир алда, кулюмсиреп къапыдан Макъпуле кирди.

— Кель, къызым, бир къавечик къояйым,— деди Себиля апте онъа.
Сонъра дудакъларыны къалтыратып лафыны девам этти.
— Бу Айрие деген зат манъа адым аттырмай, акъыз,—деди о къуванчлы козьлерини сюзип.
— Элим-аягъым тыршавланды къалды.
Бутюн ишимни тутты да алды къолумдан.

— Айса, дерменни де бу якъкъа беринъиз, сизге къаие чекмеге де олмай,— деди Макъпуле шакъанен.

— Екъ, феляннынъ маразы...
Деф олчынъ янымдан.
Сиз мени темиз ольдюрип къояджакъсызмы шу?—деди Себиля апте яшлыгъындаки киби эркеленип.

Макъпуле миндерчик устюне ясланды.
Себиля апге еринден турды, нелердир сомурданып, опъа ястыкъ узатты

— Раатлан бир парча, ёрулгъаигъа бенъзейсинъ.

Макъпуле ястыгъыны сагъ омузынынъ астына ерлештирди, янбашлап ятты.
Себиля апте, ашханеге, Айриенинъ янына чыкъты.
Макъпуле козьлерини юмды.
Бир чырым алмакъ истеди.
Лякин чешит фикирлер ве хаяллар онынъ юкъусыны къачырдылар.

«Айриени кельгенинден берли динълейим, деп тюшюнди о,— лякин анъламасы къыйын.
Энди о якъкъа къайтмайджагъы анълашылды.
Алиманнынъ эткенлери белли.
О къадар ашшалагъан сонъ...
Кене онынъ акъкъында я.ман фикир айтмагъанына шашам.
Мен Айриенинъ ерине олсам, бинъ йыл акъай тюсю корьмесем де шу алчакъкъа бир даа къайтып бармаз эдим!
Онъа, даа, беш ай аш ташыгъан.
Языкълар олсун чеккен заметине.
Устюнде бир джарты антери къалгъандже онъа ташып ашаткъаи.
Амма, о юзсиз аладжагъыны алгъан сонъ биле корюшкенде афу истемеген.
Йип богъазына видждансызнынъ1 Хорлагъан гъарипчикни, чокъ хорлагъан.
Ёкъ, ёкъ, онынъ кибнлерине мерамет этмейджексинъ, юз бермейджексинъ.
Нареснни тапсанъ эсабыны кеседжексинъ.
Акъылынъа тюшкенде яныкъламакъ дегиль де якъанъны къакъаджакъсынъ, весселям!..
Мен буларны Айриеге айтмам.
Не къадар достым, сырдашым олса биле айтмам.
Аиле бозгъунлыгъы чыкъкъанда четтен къарышсанъ, кимерде ахмакъ ола да къаласынъ.
Яшайыш озю косьтерир онъа...»

Бугунь акъшамлыкъ ашны Айрие пнширди.
О кулер юзнен:

—1 Юнус гедже сменасында, софрагъа буюрынъ,— деди алюмин чанакъларгъа шорба бошатып.

МакъНуле софрагъа джылышты.
Айрие де онынъ янына ерлешти.

— Тизлеринъни къапат,— деди Себиля апте онынъ балдырларыны корип.
Айрие юзбезни тизлерн устюне ташлады.

— Мында санки эр киши бар,— деди Макъпуле Себиля аптенинъ сертийгенини эслеп.

— Эр киши олмаса, мелеклер корерлер, олар да ои зимнен берабер софра башында отуралар.
Эй ярабС_и...
гуняларымызны афу эйле.

— Леззетли аш пиширгенсинъ, Айрие,— деди Макт_пуле агъач къашыгъыны текрар чанакъкъа далдырып.

— Бойле шейлерге онынъ къолу балалыкътан ярашя эди, санки бнльмейсинъ?—деди Себиля апте къопансырап.

— Бплем, билем,—деди Макъпуле къартийнннъ гонълюни котерип.

— Амма бу ернинъ къартопындан къач тюрлю емск пиширнльгенини билеми экен, сорачынъ озюнден?

Айрие кулюмсиреди ве индемеди.

— Зор оюнны бозар,— дегенлер.
Башынъа тюшсе бильмен де корь кунюнъни,— деди Себиля апте тизлери устюне тюшкен отьмек уфакъларыны чёплеп.

— Мурадым шакъа, Себиля апте.
Санки мен Айриенн бильменнм.

Аш ашалып, софра джыйылгъан сонъ, яры гедже авгъандже лаф этип отурдылар.
Баягъы дертлер сёкюльдн.
баягъы адамларнынъ къулакълары чынълатылды.
Къыркъ дереден сув кетирильдн, чокъ планлар бичильди.
Хаяллар узакъларгъа — дагълар, дерьялар артына толкъунланып кеттилер.
Айрие — Макъпулени, Макъпуле — Айриени айтты.
Чокъ шейлер хатырлаи кулюштилер.
Чокъ шейлер хатырлап ынджындылар.
Себиля апте янашдаки кичкене одачыкъкъа кирип юкълап къалды.
Айри_еТ_МаКЪпулё_нн бу гедже де эвине къайтармады.
— Берабер ятаныкъ,— деп зорлады.
Яттылар.
Экиси бир ёргъан тюбюне кирдилер.
Яшлыкъ вакъыгларындаки киби къуджакълашты, шакъылдаштылар.

— Машшалланъ бар, акъыз, кокюслеринъ таш киби,— деди Макъпуле чалкъа тюшип.

— Баланы кестирген сонъ, шукюр, бир джорукъ олдым.
Кене озь алыма келип башладым.

Айрие терен нефес алды.
Бир ан индемеди.
Сонъра Макъпулеге тараф айланды ве лафыны девам этти:

— Таш киби....
Анавы джинабет бу сёзни бир кере хатиримчюн биле айтмады.
Шу тар антерчигимни устюме кийип юрмеге зарым, акъыз, тюрте чыкъалар тюбден.
Эркеклернинъ козю исе, алла сакъласын...
Сюзюле къалалар артынъдан...

«Джинабет» деген сёз Алнмангъа аит эди.
Бу сёз Макъпуленинъ юрегине ярашты.
Лякин, индемеди.
Эндиден сонъ Алимандан Айриеге яр олмайджагъыны Макъпуле къарарлаштыра эди.
Лякин, къарышмагъа истемей.

— Акъыз, сен «джинабет» дегенде бакъса акълыма не кельди.
Динъле, санъа бир шей айтайым,— деди Макъпуле ястыкътан башыны котерип.
— Кеченлерде, акъшам устю эвде чамашыр юва эдим.
Бир даа бакъсам сюрди кельди анавы Мурадасыл деген шей.

— Ким о?

— Токътаса, лафымны больмесе.
Бир дызман йигит.
Сонъ не япайым, аякъ устюнде къаттым къалдым.
Этимтеним чимирдеп кетти.
Юр, отур, демеиим даа, акъыз.
Бакъса сен меним матювлнгиме.
О заваллы да, кирмеге кирди а.мма, бир шейлер айтса экен...
Омузларымдан ашагъы легенге саркъып тургъан сачларыма бакъты да къалды.
Бир даа артыма айлансам, не корейим, бу къаршымда тургъан сырыкъ киби эриф, кес балтагъа бир сап, дегенлери киби алмадан-бермеден:

— Мынавы чантаны коресинъми?—деп бойнундайи отьмек чантасыны чыкъарды да, чамашырларым устюне ташлад?.

— Корем, сонъ не олгъан экен?—дедим мен сувукълыкънен.

«Ичи пара толу, ёлдан таптым, демесинми акъыз!
Мен абдырадым ве бир кереден:— Я оны манъа не алып кельдинъ?— дедим.

— Не япаджагъымны бильмейим, сенден акъыл танышмагъа кельдим Макъпуле,— деди.
Албу исе, онынъ бир шейден хабери ёкъ экен.
Настя меселесини айтып анълаттым да,— догъру барып директорнынъ столы усгюне къой!— дедим.
— О къапыдан чыкъмакъта эди, анавы Зера деген арсыз корип къалды даа.

— Сонъ, корьсе не олгъан?

— Ах, тувгъанчыгъым, янъгъыз къадыннынъ альг белли.
Кимсе сенинъ догърулыгъынъа инанмай.
Кеченлерде иштен къайткъанда Зера манъа бизини санчып алды.
— Омюрлик акъайсыз къалсам, шу матювге бармам,— деди.

Айрие шу арада эснеп алды.
Озюнинъ эснегенинден озю абдырап утанды.
Сонъра Макъпуленинъ юкъусыз.
козьлерини корип сорады:

— Мурадасыл ден бересинъ, насыл адам шу?

— Адам пашасы, Айрне, инанасынъмы?

Айриенинъ эсневи токътады, юкъусы къачып кетти.
Макъпуленинъ гонъюли Мурадасылда олгъаныны сезди.

— Бала-чагъасы ёкъмы?— деди Айрие меракънен.

— КимсечИги ёкътыр.
Берлингедже дженк эткен.
Балатон деген бнр голь янында агъыр яралангъаи.
Насылдыр бир маджар къызы джаныны къуртаргъан.
Г0спиталлерде яткъан.
Анасы, бабасы эрте ольгенлер.
Дженккс кеткенде бекяр экен.
Енъиштен сонъ бир йыл къадар шахтада чалышкъан, сонъ Казахстангъа кельген.
Арслан кибм бир адам.
Узун бойлу.
Ташны сыкъса, сувуны чыкъараджакъ.
Кенардан бакъкъанда асла дженк коръген кишиге бенъземей.
Ювашнынъ ювашы.
Алладан къоркъмасанъ гедже дагъда къалдырып сабагъа къадар ишлетмеге мумкюн.

— Къызгъанч адам олса керек?—деди Айрие козьлерини уфкъалап.

— Ёкъ, джаным.
Паранен асыл иши ёкъ.
Не къадар язсанъ оны барып ала.
Манъа аз язгъансынъ деген лаф ондан эшитмедим.
Къызгъанч адам элли беш бннъ кумюш параны меним эвиме алып келирми, акъыз?

— Макъпуле, бельки о сеии сепедир?
Ойле эркек кишилер ола ки, севгиснни бильдирмеге джесаретн етмей, ичинден чекип юре.

— Севмей, къозучыгъым, севмей!
Амма мени урьмет эте.

— Урьмет?
Звено башлыгъы олгъанынъ ичюнми?

— Гъалиба башкъа шей ичюн...
О адам догърулыкъны севе.
Сен меним догърулыкъчюн къаядан атмагъа азыр олгъанымны билесинъ.

— Догърусыны айгкъан, бабасына ярамагъан,— демек истейсинъми?
Адамны урьмет этмек баш меселе.
Урьметнинъ артындан севги келе билир, амма, севгннинъ артындан урьмет эр вакъыт келе бильмез.
Мен кене озь аятымдан мисаль кетирем.
Алиман мени къадын оларакъ беген* ген, амма, адам оларакъ урьмет этмеген.
Коресинъми, урьметсиз севги олмай экен.
О темельсиз бинагъа ошай экен...
Сен, не айтсанъ айт.
О сени севедир.

— Севмек ичюн адамны бегенмек керек, Айрие.
Мсним къусурым бар.
Анам маиъа локъса къалгъанда къара чёюн корьсе керек.
Боям къара.
Ондан да башкъа, озюнъ билесинъ, акъайымнен учь ай яшагъан эдим...

— Янълышасынъ, Макъпуле.
Эсмери къадынларнынъ озюндже дюльберлиги ола, Якъында мен бир журнал окъудым.
Авропалы зенгиннинъ бириси Занзибардак келип къадын алгъан.
Шу къадын онъа бильмем къач миллионгъа отургъан.
— Бу къадын сизни не джеэттеп озюне джельп этти, эфендим?—деп сорагъанлар ондаи.
Бу эфенди бир сёзнен джевап берген:—Эсмерилиги джеэтинден,— деген.
Эсмерилик къусур сайылмай.
Эсмерилер ичюн халкъымыз нидже тюркюлер чыкъаргъан.
Анавы «Отелло» деген театрни корьген эдинъми?
Боясы къара, деп ойле союна айтсанъ ярашыр барем...
Акъайымнен учь ай яшадым, дейсинъ.
Учь ай...
Ёкъса меним киби айрылдынъмы?
Гъарнпнннъ баласы джаныны Ватан ичюн гъайып этти.
Сен бу лафны бир айттынъ, бир даа айтма.
Башынъны котер де, гъурурланып юрь, анъладынъмы?

— Сагъ ол, Айрне.
Эр кес сенинъ кнби тюшюнсенди...

— Эр кес ойле тюшюне бильмез.
Анавы Зера кибиле- «рини эр кеснинъ сырасына къошма.
Инсаннынъ къысмети догърулса, Макъпуле, не къарагъа, не де беязгъа бакъар.
Анълашылгъанына коре Мурадасыл сенинъ къысметинъ.
Къолдан къачырма.
Озюнъ бу къадар атик къадынсынъ..

Макъпуле бир сескенип алды.
Айриени къуджакълады.
Экиси де бала киби баягъы мыдырдашып, сонъра юкълап хъалдылар.
