### II

Катерина Манунловна бугунь иштен къуванып къайтты.
Айриеге кирип укол алгъан сонъ, экиси баягъы сырдашып отурдылар.

— Фидане кеткенинден берли балалар багъчасында бир шей эксильген киби келе манъа,— дсди Катерина.
— Мен онъа пек алышып къалдым.
%
Асыл озюни пек севдирген бала, сыджакъ къанлы.
Мен онынъ кроватыны джыйыштырып къойдым.
Балалар юкъламагъа ятсалар, онынъ кроваты бош къалгъанына джаным тарсыкъа.
Озю къайтып кельгендже ерини кимсеге бермейджегим.
Бабасындан мектюп кельмедими?

— Кельди,— деди Айрие терен кокюс чекип.
— Он беш куньге даа рухсет сорай.
Андрей Андреевичнинъ адына ариза язгъан.
 Бир ай отураджакъ Ташкентте.

— Демек, ойле керек.
Сен онъа раатсызланма.
Арсланов темелли адам.
Туткъан ишини де темелли япмагъа севе.

— Эгер эвинъде лаф чыкъса, Андрей Андреевичке айтып къой шуны Катя, Арсланов анда он беш кунь даа отурса, совхоз йыкъылмаз беллейим.
Иши джиддий олса керек.
Ондан башкъа байласалар да къалмаз эди,— деди Айрие.

...Катерина яваштан, тыныкъ сеснен насылдыр бир тюркю йырлап эвининъ босагъасындан атлады.
Туфлилерини аягъындан силькип-силькип чыкъарып атты, пальтосыны ташламай ичери кирип.
Креслода газета окъуп отургъан Каштановнынъ бойнуна сарылды.

— Андрюша, мен ана оладжагъым!—деди о къуванчыны ичине тутамагъан бала киби.
— Эшитесинъми, тувгъаным, эки айлыкъ юкюм бар!

Каштанов козьлюклериии стол устюне ташлады.
Креслогъа таянып Катеринанынъ козьлерине бакъып къалды.
Индемеди ве отургъан еринден турмайып, алдында яш къыз бала киби эркеленип тургъан Катерннаны озюне тартты.
Онынъ азгъана морарып башлагъан дудакъларындан опьти.

Катерина кене шу демики макъамыны созып, пальтосыны чыкъарды ве чабик адымларнен папичлерини тысырдатып ашханеге кирди.
Каштанов ерге тюшкен газетаны котерди, лякин окъумады.
Креслодан котерилип турды ве оданынъ ичинде юрип насылдыр бир хаялгъа далды.
 «Бугунь Катерина къуванчлы хабер кетирди.
Онынъ кейфини бозмакъ олмаз,— деп тюшюнди о.
— Мен сонъки вакъытта онъа дикъкъатымны эксильттим.
Катерина буны, ичтен чексе де, манъа сездирмей.
Амма мен янъылам гъалиба.
Эписи къабаатымны ишке ташлайым.
Бош вакъытым ёкъ.
%
Алдайым, догърудан-догъру алдайым.
%
Я шимди?
Энди тарлада тютюн ёкъ.
Демет иши де сонъуна чыкъмакъта.
Девлет планы арткъачынен эда этильди.
%
О эписини анълай, лякин даяна, сабыр эте.
Къадын ишини бизге эркеклерге анъламакъ пек къыйын.
%
Каштанов бу тюшюнджелернен келип креслогъа ясланды.
Бираздан сонъ еринден котерилип турды, козьлюгнии ве газетаны стол устюнден алды, лампочканы якъып, перделерни тартып тюшюрди де кене ерине къайтып отурды.

Катерина чай кетирди.
Каштановнынъ къаршысындаки креслогъа отурып: 

— Аш пишкендже чайнен эгленейик,— деп кулюмсиреди.
Каштанов кене онынъ козьлерине бакъты.
Кулюмсиреп тургъан шу дюльбер козьлер, муляйим янакълар, вишне тюс дудакълар Каштановны магнит киби тарттылар.
Лякин о еринден турмады.
Катеринагъа севда киби назар ташлады.
Дерсинъ оны йылларнен корьмеген.
Озь-озюнден къызгъангъандай ачкозьленип баштан аякъ сюзип чыкъты.

Катерина башта Андрей Андреевичнинъ, сонъра озюнинъ фильджанына чай тёкти.
%

— Айрие аджайип къадып экен,— деди о фильджаныны дудакъларына кетирип.
— Меп онынънен лакъырды этип уколгъа къатнап башлагъандан берли озюмни бам-башкъа дуям.
Гинекологнынъ айткъанына коре, бала энди гузель оседжек.
Онынъ ичюн бир тюрлю хавф ёкътыр.
«Эгер климат авуштырмагъан олсанъыз, емишни чокъ ашамагъан олсанъыз, ихтимал бунъа да чокъ инам олмаз эди», дей.
Мен бойле оладжагъыны эвельден бильген олсам, сенинъ артынъдан шеэрде бир кунь къалмаз эдим.
Не вакъыт Айриенен сырдашып башладым, сонъ бу шейлернпнь фаркъына бардым.
Шимди манъа режим, ялынъыз режим керек.

— Айрие эким дегиль.
Адий бир эмшире.
Лякин теджрибели эким киби чокъ шей биле.
Бильгиси де, теджрибеси де бар.
Бу чокъ окъугъанындан олса керек.
Онынъ бу совхозда адамларнынъ сагълыгъыны сакълавда къойгъан эмегине, япкъан алидженап ишине кыймет кесмемек мумкюн дегиль,— деди Каштанов фильджанына Болгариядан кельген инджир татлысы къойгъан сонъ.
— Табиаты да ойле, инсан озеги.
%
Дюньяда эки бахтлы адам бар ки, онынъ бириси менимдже Арсланов олса керек.

— Бегенесинъми шу татарочканы?—деп джильвеленди Катерина.

— Бегенем.

— Я сен бахтсызсынъмы?

— Бахтлым.

— Айса, ничюн, оны бегенем дейсинъ?

— Бегениледжек адамны бегенирлер,— деди Каштанов къашларыны тюйип.
— Ёкъса сен менден башкъа кимсени бегенмейсинъми?

— Менимчюн дюньяда тек сенсинъ, санъа баш къошкъанымдан берли ялынъыз шу фикирнен яшайым,— деди Катерина козьлерини сюзип.

Каштанов еринден турды.
Быджагъынынъ къоюн джебинде орьселенип къалгъан кягъытны Катеринагъа узатты.

— Ма, окъу, Катя!
Къычырып окъу, мен де эшитейим!

Катерина мектюпнннъ астында Валерийнинъ имзасыны корьгенинен озюни сербест, эеджансыз тутмагъа тырышты.
%
О фильджаныны тепсиге къойды.
Кене чай тёкти.
Сонъра аягъыны дигер аягъы устюне алмаштырып креслогъа таянды.
%

— Окъу-окъу,— деди Каштанов Катеринанынъ янына келип.

— Сен окъумадынъмы, ёкъса?

— Окъудым...
Яныма алгъан эдим, унуткъаным санъа бермеге.

Катерина онынъ не демек истегеннни бир кереден дуйса да, индемеди ве яваштан окъумагъа башлады:

«Къыйметли Андрей Андреевич!
Имтианлардан кечалмадым, йыкъылдым.
Шеэрде достларнынъ козюне корюнмеге утанам.
Сизге, совхозгъа барыр эдим, Катерина Михайловнадан айып.
О меним ичюн чокъ къайгъырды, чокъ ярдым этти, амма мен онынъ юзюни къызарттым.
Мен онъа алыштым, анама айтмагъан сырларымны онъа айттым.
О манъа пек сыджакъ, пек мераметли янашты.
Ола билир, о да мени хатырлайдыр.
Омрюмнинъ сонъуна къадар онынъ манъа косьтерген ярдымыны ве къайгъырувыны унутып оламайджагъым.
Тешеккюр сизлерге!
Валерий»

— Мен санъа айттыммы?—деди Катерина мектюпни окъуп чыкъкъанынен.
— Бу балада намус бар, эдеп бар.
%

— Неден утана?
Манъа корюнмегеми?—деди Каштанов сувукълыкънен.

— Андрей, санъа айып дегильми?
Бу сенинъ дегенинъ не?

— Я санъа айып дегильми эди?

— Меи сени анъламайым, Андрей.
Мени неде айыпламакъ истейсинъ?

— Я пляж, чалаш? Унуттынъмы?
Мен хатырлап берейим ойле олса.

%

— Сенинъ башынъ айланды бу совхоз ишинден Андрей,— деди Катерина йымшакъ сеснен.
— Санъа раатлыкъ керек.
Куньджиликнинъ сагълыкъкъа зарары олгъаныны унутма.
Сен чалашны корьген олсанъ, Валерийнинъ анасыны да эслемек керек эдинъ.
%
%
Акъай ойле олмакъ керек, эр шейни билип, эслеп, сонъ лаф этер.
Къоджаман бир совхознынь директорысынъ шунъа акълынъ етмеген.
Валерийни мен севем, огълум киби севем.
Сен о баланынъ кечмишини бильмейсинъ...

«Чалашнынъ алдында, асма къазанда аш пиширген къадын» деген сёзлер Каштановнынъ мийине ине киби санчылдылар.
«Акъикъатен о ерде къадын бар эди.
Я Валерийнинъ анасы олгъаныны мен къайдан билейим.
Къызматабанлыкъ эттим.
Молдабай да мени бираз шашмалатты» деп тюшюнди Каштанов.

— Валерийнинъ анасы дженк йыллары эляк олгъан,— деп онынь тюшюнджесини больди Катерина.
Флора оны балалар эвинден алгъан.
О вакъыт Валерий яш бала экен.
Фашист айдутлары насылдыр бир эмирни ерине кетирмек макъсадынен койни сарып алгъанлар.
Бир сюрю къадынны бала-чагъасынен эвлеринден айдап чыкъаргъанлар.
%
Сюрюнип ныкъылгъанны шу ерде атып ольдюргенлер.
%
Атеш ичинде къалгъан бу адамлар джан аляметинен къапыгъа атылалар.
%
Джан аляметинен къапыгъа тырмашмакъта олгъан бир къач баланен берабер Валерийни де чыкъарып, машинагъа юклеп кете.
Сонъра, оларны насылдыр бир демирёл станциясына кетирип, вагонларгъа итеклеп юклейлер.
Бутюн гедже къайдаларгъадыр алып кетелер.

%
Айдалгъан халкъны къуртаралар.
Сонъра, насылдыр бир ерден балаларны самолёткъа юклеп Буюк Топракъкъа йиберелер.
Дейджегим, Валерик шеэр-шеэрден, къол-къолдан кечип, Къазахстангъа келип чыкъа.
Озю бу шейлерни зорнен хатырлай.
Ялынъыз анасынынъ чекишип, джан аляметинен къычыргъаныны, сес-седаларыны унутмагъан.
Аля даа къулагъымда чынълай, дей.

— Ойле шей унутулмай, Катя,— деди Каштанов сёзге киришип.
— Балалыкъта олып кечкен вакъиа баланынъ зеининде эбедий синъип къала.
Озю де насыл вакъиа!

— Вакъиа дегиль, Андрей, фаджиа!—деди Катерина козьлерини сюртип.
— Дюньяда олюмнинъ енгиль-къолай сою олмай дейлер, амма, менимдже тип-тири адамгъа яныкъ аджджысы чекип ольмектен мушкюль шей ёкътыр.

— Эбет, инсан балыкъ дегиль къолтава ичине къойып къызартмагъа.
%
Чокъ языкъ ки, шу койлернинъ бир данесининъ адыны бильмей бутюн вакъыт бабасыны тюшюне.

— Бабасы эр кес киби дженкке кеткендир эбет,— деди Каштанов.

— О ерини яхшы хатырлап оламай.
Бет сымасыны да унуткъан.
Ялынъыз лаф эткенде «Р» арифини айтын олмагъаныны биле.
% Бабасы оны къучагъына алып, омузлары устюне котергенде «меним шаиним» деп севе экен.

— Бизим Матвей Петрович киби пельтеклене экен де,— деди Каштанов.
%
Сагъ-селямет олгъанлар бир кунь илле тапышалар.
Чокъ языкъ ки, оларнынъ кою ернен ёкъсан олгъан.
Адамлары ким биле къайдаларгъа сепильгендир.
Бу шейлер энди кечип кетти.
Валерикке бу меселелер акъкъында тюшюнмеге, раатсызланмагъа аджет ёкъ.
О яш.
Онъа яшайыш къурмакъ керек.
Кельсин бизге, окъутыр, механизатор этермиз.
Яшлар ичюн къапымыз ачыкъ.
%
Каштанов онынъ бетине бакъты.
%
Озюнинъ юреги де атешке тюшкен къуршун киби йымшап кетти.

— Еди йыл омюр эткенимиз, бала корьмедик.
 Меним бала делиси олып, юргенимни билесинъ Андрей,— деди Катерина.
— Сонъ вакъыткъа къадар къабаат сендедир беллей эдим.
Госпитальден чыкъкъанынъдан берли шубеленип юрдим.
Матювлик озюмде экен.
Бармадым, бакъылмадым.
Мен де дженк йыллары озюмни сакъатлагъаным.
Ичимде яратылгъан баланынъ осип оламагъаныны бильмедим.
Бала ятагъында асыл олгъан тёльнинъ сакъланып къалмасы ичюн баягъы чарелер корьмек кереклигини анълагъан сонъ, эсимни джыйып башладым.
Шунынъ ичюн де Алма-Атагъа сыкъ-сыкъ къатнап экимлерге корюндим.
Амма сен мени шу эвлядым ерине корьген баламдан — Валерийден куньлегенсинъ, айып дегильми санъа, Андрей?
Ёкъса, сен энди къартайып башладынъмы?

— Багъышла, Катюша.
Инсан чий сют эмген дейлер.
Меним де башым айланса керек, афу эт.

Катерина явлугъыны чыкъарып, яшлангъан козьлерини сюртти ве индемеди.

— Зарар ёкъ, Катя,— деди Каштанов еринден турып.
— Сен Валерийнинъ якъасыны быракъма.
О яхшы бала экен, язгъан мектюбинден де корюнип тура.
Чагъыр, кельсин бизим совхозгъа.

— Чагъыр дейсинъ, санки о адресини ташлап кеткен.

— О къайда олгъаныны анасына бильдиредир..
Бельки къайтып да кельгендир.
Башынъны алып, эвден чыкъып кетмекнинъ эки уджу бар.
Бир уджу парада, экинджиси аиледе.

— Яш адам онынъ уджуны тюшюнип отурмай, Андрей.
Акълына тюшсе, чыкъа да кете.

— Онынъ киби яшларнынъ парасы битсе, форсасы да бите.
Кене озюнинъ арман дирегине келип багъланыр.
