### IX

Арсланов мантар баскъан тарлагъа Ерсмеевнен берабер кетти.
Кельгенннден бсрли Арслановны бу меселе раатсызлай эдн.
Совхоз лабораториясында япылгъан теджрибе акъикъатсн Арслановнынъ косьтерген себеблеринииъ догъру олгъаныны тасдикълады.
«Бу тарлагъа гербицид керек микъдарда сепильмеген.
Эгер сепильгсн олса биле, джап ер олгъаныидан, ихтимал ягъмур сели оны топракъкъа синъдирмездеи эвель ювып алып кеткендир».

— Бу меселени илернде козьде тутмакъ керексинъ,— деди Еремеев гарланынъ ортасында токъталып.

Ава ачыкъ эди.
Кокте сийрек-сепелек йылдызлар пенда олдылар.
Эппейи вакъьп олса да, тарлада кимсе ишини быракъмай.
Серин ельчик Ала-Тау тарафтан эсип тура.
Куньдюз сыджакътан къатырнынъ къулакълары киби ашагъы саркъып тургъан тютюн япракълары салкъын тюшкенинен тазердн ве котерильднлер.
Ишчилер тютюн ёлакълары арасында гъайып олып кеттилер.
Кимсе корюнмей.
Этраф чым-чырт.
Ялынъыз къырылгъан япракъларнынъ шытырдысы эшитнле.
Тютюнджилернинъ пармакълары астыкдан чыкъкъан бу шытырды дннъленип бакъсанъ, къараилыкъ гедженинъ тынчлыгъыны боза.
Эр кес даврана.
Соньки сспетлернни толдырмагъа ашыкъалар.
Оларнынъ ишине ярын аранда тютюн тизиджилер скюн чскеджеклер.
Кнмсе-кимседен артта къалмагъа истемей.

Еремеев кечке къадар тарлада, тютюнджнлер арасында олды.
Тютюнджилер машинагъа сонъки сспетлерини юклен башлагъанларынен, Арслановнен экиси елгъа чыкътылар.
Кузь геджеси.
Эр ерде къызгъын эмск арекети севиле.
Ишчилер къышкъа азырлыкъ корелер.
Яиъы къурулгъан эвлсрнинъ азбарларында емиш терсклерн отурталар Къапысында мал туткъанлар пичен пешиндеи юрелер.
Иштен къайткъан сонъ биле, кечке къадар чайырларда къырларда, сокъакъларда адамларнынъ арекети токъгаман.
Еремсев, совхознынъ иши бу йыл яхшы кеткенини, тютюн планыны арткъачынен эда олунаджагъыны севинчнен икяе этнп кете.

— Бир хавфлы меселе бар,—дей о.
— Эгер ава эрте бозулса, тарлада чокъ тютюн ягъмур тюбюнде къаладжакъ.
Планны толдурырмыз амма, биринджи, экинджн сорт меселесине кельгенде зарар этеджекмиз.
Шимди тарладакн тютюннинъ эксериети пишти.
Авалар яхшы олгъанда меннмдже, тарлагъа къошма къувет чыкъармакъ керек.
Насыл дейсинъ, Самедин?

— Меним брнгадама четтен адам керекмен.
Озь къуветимизнен аль этсрмиз.
Бир япрачыкъкъа къырав тюшюрмей, теменлерге тизип алырмыз.
Бойле де сди гектар тютюнден марум къалдыкъ.
Мен аля даа онъа яиыкълап юрем.
Бугунь арангъа барып етиштирамадыкъ.
Шу едн гектардан не къадар тютюн алынгъаныны бильмек керск эди.

— Онынъ эписини тизип битиралмап_андырлар.
Солукъ тютюн агъыр тизиле.
Тарлада къалгъаны да, къырып алмакъ ичюн.бир сабагъа даа етсджек.
Кене яхшы ки, мантар оны кеч ургъан.
Тютюн баягъы бойгъа кетип,. япракъ йиберген сонъ абрагъан.

— Ягъмур ярдым эткен,— дсди Арсланов.
— Бригадамыз умумин бсрекетте чокъ зарар корьмейджек.
Сорт месслесинде исе мени бу йыл озарлар.
Хусусан, Макъпулекинъ бригадасы.
Онынъ тютюнлери дешет!
Эм онъа мытлакъ сизинъ банаки айткъан къошма къуветинъиз керек олур.
Джаным-джаным берекет ягъмур, балчыкъ астына, я да сувукъкъа къалып, озь кейфиетини джоймасын.
Аранларгъа къырылып кельсе, анда тизмеге адам таиылыр.
Акъшамлары сепетлерни бошатып, ачып, сувлап ташлармыз, саба тарладан тазе тютюн кельгендже олар иплерде салланыр.

Еремеев ве.
Арсланов лаф эте-эте буюк ёлгъа келип чыкътылар.
Сагълыкълашаджакъта Еремеев къолукы узатты ве кулюмсиреп:

— Тойны.
не вакъыт япаджакъмыз?—деди.

— Къартлар тойгъа къаршылар.
Айрие де истемей.
Отургъам эвлеримиз де сизге белли.
Биз той чагъыидаи кечкснмиз.
1 ойиы сагъ олсакъ балаларымызгъа япармыз...

Арадам эки кумь кечти.
Директор Арслановны чагъырды.
Кабиметте Еремеев, Къурбанбеков, Боденеджиев ве совхоз ерли комитетининъ реиси отура эдилер.
Арсланов директориынъ кабинетине не вакъыт чагъырылмасын, эр вакъыт Каштановнынъ сагъ тарафындаки пенджере тюбюмде тургъан кичкене скемледе отура эди.
Бунынъ манасыны Арсланов озюнинъ чокъ тютюн ичкенинден себеб дсп анълатыр эди.
Бу сефер де о озюнинъ ерине кечеджек олып адымлады:. Лякин, Каштанов къарышты.

— Отур.
Арсланов,— деди о къаршысындаки креслоны косьтерип.
— Сонъ, ишлер насыл Львов?— деп ташлады о шакъанен.
— Биз бу ерде сен кельмезден эвель шуны айтышып отура эдик.
Санъа энднден сонъ Львов дейджек олдыкъ.
Боденеджиевке исе, Перепёлкин,— деп шакъылдап кульди.
Каштанов.

— Ишлер, мсннмдже ярамай дегиль, Андрей Андреевич,— деди Арсланов кульмейип.

— Львов меселесине мен къаршы дегилим, ялынъыз бмр шартмен.
Мен Львов олайым, сиз исе Кестанеев!

Кабинстте отургъанлар бир кереден шахылдап йибердилср.

— Бирге ноль!— деди Къурбанбеков кулькюсине богъулып.

— Юкълайсынъ, чокъ юкълайсынъ Арсланов,— деди Каштанов бираз тынчлангъан сонъ.
— Мантарлар сени гедже юкъусында алдаттылар.

— Паразит деген шей, Андрей Андреевич,— деди Арсланов къашларыны оракъландырып,— озюнинъ хияиетлигини эр вакъыт халкъ корьмегенде япа.
О умютсиз ерден тюртип чыкъа экен.
Догъру айттыиъыз.
Гъафлет къалдынъмы, ишинъ битти.
Паразитке керегн де о.

Адамлар кене кулюмсиредилер.
Арслановнынъ кульмейнн, джиддий отургъаиыны эслеген Каштанов, лафны йымшатмакъ истеди.

— Зарар ёкъ, Самедин,— деди о.
— Биз ойле чокъ паразитлср корьдик.
Буны да тамырындан къурутырмыз..
Олар, дегиль сенннъ тарланъда, эндидсн сонъ, совхозымызнынъ бутюн топрагъында бнр даа баш котермеге ер таимазлар!
Мен сенн мына не ичюн чагъыргъан эдим.

Бмр айдан Боденеджнев медпунктнынъ юкъарысындаки дёрт ханели эвни теслим этеджек.
Биз о эвнн санъа бермеге къарар чыкъардыкъ.
Ойле шартнен ки, шу эвде той япаджакъсынъ,— деди Каштанов джиддийлешип.

— Айриенен экннъиз бир тарафына, Юнуснен къайнананъ экинджн тарафына кочип ерлеширсинъиз.
Айрнеге де ярамай олмаз.
Медпункт янында.
Къаршы дегильсинъми?

— Бойле къуванчлы хаберге ким къаршы олур?
Сагъ олукъ, Андрей Андреевич.
Сагъ олунъ аркъадашлар!

Арсланов аякъ устюне турып эписине озь тешеккюрини бильдирди.
Сонъра, Каштановкъа айланып:—Бир шартынъызнен разы оламайым,— деди.

Каштанов къашларыны манълайынынъ ярысына къадар котсрип, къулакъларым сенде деген киби динъленнп турды.

— Бир айдан эвленип оламайджагъым.
Тютюилерни тымар этнп алайыкъ да...

— Бир айдан орталыкъта тютюн къаламы?—деди Каштанов онынъ сёзюнн болип.

— Даа башкъа себеплер бар, Андрей Андреевнч.
Тойнынъ бизге кереги ёкъ...

— Башкъа себеплернинъ бир къысымыны дирекиия озь устюне ала.
Местком да ярдым этер.
Эвлснирсинъ.
Етер бекяр юргенинъ.
Маитар меселесине ошап чокъ эхмаллыкъ этип юрсенъ, Айриени де эльден учурырсынъ.
Анълаштыкъмы?
Ана, шай, директор айттымы, битти!

Каштанов бу ибареден сонъ, ич де кульмей тургьан эди.
Шимди озюкинъ айткъанына озю ошланып кульди.

Арсланов кабинеттен буюк къуванч иле чыкъты.
Еремеевнен экиси идаренинъ алдында баягъы субетлешип отурдылар.
Бу эки тютюн устасы арасында шимди бнрннджи ксре тютюн акъкъында лаф олмады.
Олар янъы аиле тизюв, бахтлы аят къурып яшамакъ акъкъында, ФиДанепииъ ве Эскендернинъ келеджеги акъкъында лаф эттилер.
Эвлешов акъшамыны насыл отькермек, кимлерни давет этмек, аш.-сув ве дигер меселелерни айтыштылар...

— Анды, саба корюшкеидже,— деп къолуны узатты Еремеез.

— Бу сенинь къайгъырувынънынъ нетиджеси олса ксрек Еремей, мен оны яхшы билем,— деди Арсланов.

— Екъ, джаным Самедии, бутюн идаренинъ, бутюн джемиетимизнинъ къайгъырувы.
Айды, корюшкендже!

Ятсы маали эди.
Нейсе, Каштаиовнынъ кабинети бираз тынчланды.
Лякин кабинетнинъ ичинде отурмакънынъ чареси ёкъ эди.
Тютюи думаныидан таван корюнмей.
Адамларнынъ къызгъын лакъырдысы, субетлешюв, документлерге имза этюв, бригадирлернинъ бинъ-бир тюрлю талабларыны дииълеп, оларгъа керек косьтеришлер япув киби бир сыра меселелер Каштановны яры геджеге къадар кабинетте тутмагъа меджбур этелер.
Саатларнен кабиненинъ ичинде котерильген тютюнни юткъунып отургъаныны озю сезмей къала.

Эр кес чыкъып кеткен сонъ, о бираз тынчланды.
Стол устюндеки кягъытларны джыйыштырды.
Сонъра турып форточканы ачаджакъ олды.
Ачмады.
Пенджерени аралыкъландырды.
Озю исе_ бираз башыны тазертмек ичюн азбаргъа чыкъты.
Идаренииъ алдында кимсе ёкъ эди, Ешиль клумбаларнынъ арасындаки сксмлеге отурды.
Къолларыны эки тарафкъа джайып, аркъасыны таяндырды.
Тёпеге бакъты.
Кокте бир йылдыз корюнмей.
Бу ерде базан ойле ола.
Кок сим-сия, гуя къаранлыкъ перденен орьпольген киби олып корюне.
Кнмерде исе йылдызлар ойле айдын, ойле сыкъ олалар ки, дерсинъ тёпенъде буюк бир шеэриинъ мнллионларнен электрик лампочкалары янып туралар.

Каштанов бираз нефес алгъан сонъ, ушип башлады.
Тышта ава салкъын.
Кеч олгъанына бакъмадан, ничюндир онынъ аягъы эвге тартмай эди.
Катеринанынъ сонъ вакъытларда онъа косьтерген сайгъы ве урьмети, атта, атешлн севгиси сунъий, афы олып корюне.
О, тена ерлерде четлеп юрмеге истей.
Афталарнен эвге бармайджагъы келе.
Джаны тарсыкъа.
Санки, дагълар, къырлар онынъ омузларындан басып туралар.
Кимерде юреги ойле чапалана ки, дерсинъ кокюс къафесини парлап чыкъаджакъ.
Катерина Мануйловна онынъ бутюн бу вазиетини эки сёзнен анълата:
«Сен ёрулдынъ, санъа раатлыкъ керек».
Каштанов озь дердининъ дерманы не экенини яхшы анълап оламай.
«Манъа санаториягъа я да раатлыкъ эвине кетмеге керекмсй.
Манъа Катеринанынъ пак.къальби, ачыкъ юреги ксрек» деп, Каштаиов негеднр шубелене., Лякнн меселенннъ асылына етип озюни къолгъа аламай.
Катерина Мануйловна исе, онынъ алдында озюни къабаатлы саймай.
Каштановкъа олгъан темиз-пак севгиснни юрегининъ энъ терен кошесинде сакълай.
Шуиыиъ ичюн эр эки къальбнинъ арасында юрген къара мышыкъны тутып юлкъмагъа, эр экн юректе топлангъан шубелерни ювуп ташламагъа себеп керек эди...

Каштанов турды ве кене кабннетине келип кирди.
Ичернде ава бираз енгиллешкен, чешит тюрлю къокъулар эксильген.
О пенджеренн япты, форточканы азгъана ачыкъ къалдырды.
Стол устюнде тургъан бугуньки почтаны къарыштырды.
Газеталарны четке айырды ве мектюплерни бакъмагъа башлады.
Конвертлернинъ бир данеси онынъ дикъкъатыиы джельп этти.
Устюнде кери адресн ёкъ эди.
Башкъа мектюплерни йыгъыштырып, газеталарнынъ янына къойды.
Бу мектюпни ачып окъумагъа башлады.
Кягъытнынъ ялынъыз бир бетине язылгъан бу къыскъа мектюпнинъ тюбюнде Валерийнинъ адыны корьди.
Каштановнынъ къашлары туюмленди.
Сабырнен мектюпни окъуп чыкъты.
Имзасыны бакъты.
Сонъра, кягъытнынъ артыны айландырды Тер-темиз.
эди.
Ксне бир даа окъумагъа башлады.
Экннджи кере окьуп чыкъкъан сонъ, Каштановнынъ туюмли къашлары язылдылар, сёнюк, ёргъун козьлери бираз нурлангъан киби олдылар.
Мсктюпни конверт ичине къойды ве ортасындан къатлап, къоюн джебине тыкъты.
Фуражкасьшы алып, эр вакъыттаки киби козьлерине къадар басты ве кабииетнинъ къапысыпы ашыкъып килитледи.
Аралмкъларда къаранлыкъ эди.
О, «Яшлыкъ» сокъагъына чыкъып, янъы къойылгъан лампочкаларнынъ ярыгъында тюшюне-тюипоне ёл бойлап кетти.

«Энди меселе анълашылгъангъа бенъзей.
Катеринанынъ къальби эр вакъыт темиз эдн, эм ойле де къала.
Барсын, бакъайым, манъа сырыны ачмасын.
О озюнинъ не нчюи къыйналгъаныны бирлей-бирлей манъа айтмакъ борджлу.
Я айтмаса?
О вакъыт арамызда муаббетлнк олмакъ мумкюн дегиль.
Акъикъий севги буны талап эте.
Темиз севги инсаннынъ омюрини безете, сагълыгъыны арттыра, яшайышыны зевкъландыра.
Эркек киши башыны асып юрдими, онынъ юреги къурт киби кемирильгенини биль отур.
Базы адамлар бу фаджиалы сукюнеттен тез къуртулалар.
Биревлери тамакъ сылатып, биревлери исе, баштакълыкъкъа урунып къуртулалар.
Сопъра, эр экисининъ де аяты балталана, омюрнинъ зевкъындаи озь-озьлерини марум этелер.
Бунынъ баш себеби бири-биринъни анъламаювда ве бири-биринъе темиз юректен садыкъ олмаювдадыр.
Ёкъ, манъа ойле омюр керекмей.
Меним сайлап алгьан аят елдашым, озь къальбим киби тсмиз.
озь севгим киби къавий.
Яшагъанымыздан берли, Катеринанынъ бу табиатыны мен коре ве бегене эднм.
Онынъ севгисине инанам.
Иште де, эвде де, тек онынъ эшкъыиен яшайым».

Бу тюшюнджелсрнен азбаргъа келип киргенини дуймай къалды.
Софанынъ къапысы артынадже ачыкъ эди.
Лампочка ярыгъы бутюн азбарны айдынлата.
Къапыны тартып бакъты.
Бекли дегиль экен, ачылды.
Эвге кирди, фуражкасыны чюйге ильди.
Катериианынъ давушы эшитильмсн.
Санки дерсинъ эвде адам ёкъ.
Ашханеге кирди.
Кичкене алюмин къазаннынъ къапагъыны ачып бакъты.
Шорба сувуп къалгъан.
Сонъра, янаша одагъа кирдн.
Мында.ярыкъ янман, лякнн, софадаки лампочканынъ ярыгъы кровать устюнде юкъламакъта олгъан Катеринанынъ бетини айдынлатмакъта.
Каштанов токъталды.
Бельки Катсрина юкъламандыр?
ДинъленИп бакъты.
Юкьу ичинде нефес ала.
Уятмады.
Яваштан артына къайтып, ашханеге кнрди.
ГдЗНЫ тутандырды.
Шорбаны къыздырмады.
Чай къайнаттыУ, Бир-пияла чайгъа эки къашыкъ смородина татлысы къойды.
Балабан шекерлик ичинде эвде пишнрильген къазах бавурсагъы ве тюкяндан алынгъан татлы пексиметлер бар эди.
Бнр шхсимет алып тишледн, къо“паралмады.
Чайгъа джибитип ашады.
Бегендн.
Эки дане даа алып джибитти.
Пияланынъ тюбюне сморбдинанынъ чёпреси сюзюлип къалды.
Чайкъап ташланджакъ олды савут тысырдысы чыкъарып Катеринаныпъ юкъусыны больмеге истемеди.
«Яры геджеден сонъ эвге кельген акъайны бойле къаршыларлар» деп тюшюндн.
Ятакъхансге кирди, Катериианынъ ёргъаны срге саркъкъан.
Шимди уянса биле, юкъу арасында лаф олмайджакъ.
Шунынъ ичюн яваштан урбаларыны ташлады.
Ёргъаннынъ бир четини котерип, озюнинъ ястыгъына ясланды.
Катерина ынъранды.
Козьлерини ачмайып бир шейлер мыдырдады, къолуны котерип акъанынынъ устюне ташлады.
Чокъкъа бармадан Каштановнынъ козьлерн де юмулып кеттилер.
