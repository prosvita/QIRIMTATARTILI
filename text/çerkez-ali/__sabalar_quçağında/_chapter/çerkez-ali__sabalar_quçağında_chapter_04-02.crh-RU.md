### II

«Алсаба»нынъ бугуньки сабасы да эр куньки киби, юксек дагълар артындан къызарып догъгъан кунешнинъ шавлелеринен нурланды.
Бир майыс куню.
Балалар багъчасынынъ яш гонджелери бир тюсте тикильген майыс урбаларыны кийинип-къушангъанлар.
Мектеп талебелери, комсомоллар, совхознынъ активи «Алсаба»нынъ бутюн сокъакъларыны донаттылар.
Шиарлар, транспорантлар язып ильдилер.
Ленин сокъагъынынъ эр эки тарафыны яраштырып тургъан узун сельбилер, дерсинъ, бугунь кокреклерине къызыл бантлар такъкъанлар.
Эр бир теректе байрачыкълар ельпиреп турмакъта, астларында исе, махсус кетирилип отуртыгъан къыр лялелери гузеллик сачмакъталар.
Совхоз ишчилерининъ азбарларыны алма, вишне, шефтали, тереклерининъ чешит ренкли дюльбер чечеклери яраштыра.
Базы эвлерни ешиль тереклерден, эрылгъан ве акация далларындан сечип оламайсыиъ.
Баарьнииъ дюльбер къадифесине орьтюльген энъишли-ёкъушлы къырлар наргис, мелевше, дагъ гулю киби даа бир чокъ къыр чечеклеринен безенген.
Дагълардан эскеи серии майыс ельчеги табиатнынъ бу аджайип мельэмли къокъусыны «Алсаба»гъа алып келе.
Бу къокъулар ишкюзар халкъиынъ джигерлерине, къанына синъе, оларда даима тендюристлик ве сагъламлыкъ ашлай.

Бу йыл бир майыс байрамыны совхоз ишчилери буюк къуванч ве енъишлернен къаршыламакъталар.
Кечкен сене тютюндеи юксек берекет етиштиргенлерине бакъмадан бу йыл сачув мейданыны даа зияде кенишлетип былтыркине нисбетен гектар башында орта эсапнен берекетни бир центнер даа арттырмагъа къарар бердилер.
Аванынъ яхшы кеткенинден файдаланып бу йыл фиде отуртмагъа бир афта эвель башладылар.
Фиде отуртув девиринде ишчилер ичюн эр бир дакъикъа эсапкъа алына.
Шунынъ ичюн бугуньки тантаналы байрамгъа эр ким тешкилятлы чыкъмагъа ве оны юксек севиеде кечирмеге эвельден азырлыкъ корьди.

Нумайыштан сонъ, медениет сарайы алдында митинг отькериледжек.
Совхозда байрам отькермек ичюн район ве областтан реберлер кельдилер.
Саат докъуз.
Мектеп талебелери, оджалар, балалар багъчасынынъ тербиеджилери, ана-бабалар, къартлар, яшлар эписи медениет сарайы алдына топландылар.
Совхоз авескярлар тёгерегининъ чалгъыджы такъымы байрам авалары ве маршларны токътамай яньгъыратмакъта.
Къурбанбеков совхоз ёлбашчыларыны, мусафирлерни музыка сеслери алтында идареден алып чыкъты.
Эр кес колоннагъа тизильди.
Огде совхознынъ ветеранлары, къарт коммунистлер, пенсионерлер, мусафирлер.
Къурбанбековнынъ командасы алтында, колонна еринден кочьтю.
Оркестр чала, мектеплилернинъ ве эалининъ «Урра» сеслери узакъларгъа янъгъырап кетмекте.
Колонна Ленин сокъагъындан кечип, Алсабанынъ ешиль тюземлигине чыкъты.
Бу ерде бир саат къадар оюн, кулькюнен эгленген сонъ, кене колоннагъа тизилип медениет сарайынынъ алдына кельдилер.
Эр кес махсус япылгъан мейданда ерлешип отурды.
Къызыл орьтюлернен донатылгъан столлар башында Каштанов, Къурбанбсков, Еремеев, Арсланов, Чеврениди, Макъпуле ве дигерлери — агрономлар, сувджылар, тютюн усталары, район ве областтан кельген мусафирлер кечтилер.
Митичгни Къурбанбеков ачты.
Сонъра сёзни Каштановкъа берди.
О бутюн совхоз эмекдарларыны бир майыс байрамынен тебрикледи ве бугуньки тантаналы куньде бир чокъ илери ишчилерни «Макътав ярлыкъларынен» ве дигер къыйметли бахшышларнен мукяфатлангъанларыны илян этти.
Сонъра сёзге Район партия комитетининъ секретары чыкъты.
О совхоз ишчилерининъ бир майыс байрамына буюк енъишлернен кельгеники къайд этип, илериде даа буюк къазанчлар эльде этмелерини истеди.
Сёзюнинъ сонъунда шойле деди:

— Урьметли аркъадашлар, къыйметли ве сайгъылы тютюнджилер!
Сиз бугунь, бу ерде, тантаналы митингге топлангъан совхоз эмекдарлары озюнъизнинъ кучь-къуветннъизни аямадан бош топракъларны гуль багъчагъа чевирдинъиз.
Бундан къач йыллар эвельси бу ерлерге кельсенъ, тикенли деве отундан башкъа ич бир шей корьмез эдинъ.
Къышта аджджы ель бораны, язда топракъ бораны эсиньки алыр эди.
Бу ерлернинъ икълими, авасы инсан къолу саесинде, сизинъ эмегинъиз саесинде бир тамам денъишип кетти.
Шимди сизинъ совхоз посёлогыны корьген адамнынъ къайтып кетеджеги кельмей.
Бу ерде къалын, бир кунь де олса темиз аванен нефес аладжагъынъ раитланаджагъынъ ве ниает алгъан кучюнъни эмек тарласына чыкъып, буюк эшкъ иле тёкеджегинъ келе.
Сизинъ тылсымлы къолларынъыз бу ерде мисли корюльмез муджизелер яратты.
Сизлер раатланмагъа бильгенинъиз киби, чалышмагъа да билесиз.
Эр биринъиз тютюнджилик ишинде бирер мутехассыс киби чалышасыз Къазахстан чёлюнде дюбек тютюни етиштирдинъиз» Сизинъ асрагъан тютюнинънз эм берекет джеэтинден» эм ароматы джеэтинден мемлекетимиз боюнджа етиштирильген энъ яхшы дюбеклерден бириси сайыла.
Партия ве укюметимиз сизинъ япкъан ишлеринъизге буюк кьыймет кести ве бир чокъ аркъадашларны орден ве медаллернен мукяфатлады.
Мен бугунь сизге область партия комитетининъ авалесинен СССР алий совети президиумынынъ къарарыны буюк гъурур иле беян этем.

Бу ерде район партия комитетинннъ секретары бираз токъталып областтан кельген реберлернен сёйлешти ве сёзюии девам эттирип мукяфатлангъанларнынъ фамилияларыны окъумагъа башлады.
Митингде топлангъанлар Андрей Андреевич Каштановнынъ Ленин орденинен мукяфатламгъамымы эшиткемлери киби, гурьдели эль чырпмаларынен аякъкъа турдылар.
Совхоз коллективи севимли башчысына берильгем ляйыкъ мукяфатны джан-юректен тебрикледи.
Ондан сонъ, Арсланов Самединге «Эмек Къызыл Байракъ» ордени, бригадирлерден Макъпулеге ве Чевреиидиге «Урьмет бельгиси» ордени, сувджы Эльведин къарткъа «Урьмет бельгиси» ордени ве медаллернен мукяфатлаигъан бир сыра аркъадашларнынъ фамилиялары окъулды.

Митинг иштиракчилерииинъ эль чырпмалары, гурьдели «Урра» садалары.
Оркестр сеслери адамларнынъ къувамчыма къувами къошты.
Шенъ ве шерамет байрам тантапалары медениет сарайынынъ алдындан койнимъ юкъарысындаки чечекли къыргъа авушты.
Мында ешиль отлар устюмде, адамлар дост-эшлери ве акъранларыми топ-топ олып кечке къадар шенълендилер.
Айрие ве Самедин озь мусафирлери ве достларынен топланып наргис чечеклери ачкъан бир аланда ерлештилер.
Бираз вакъыгтан сонъ, оларгъа Валерий де келип къошулды.
Фидаме ве Эскендер чечек джыялар.
Макъпуле ве Айрие байрам мунасибетинен алып кельген бутюн зияфетлерини ортагъа чыкъардылар.

Валерий келип къошулгъанынен, ничюндир Юнуснынъ кейфи бозулды.
Чюнки о Сусаннаны озюнинъ шахсий мусафири сая эди.
Олар Алма-Атадан акъшам кеч кельселер де, яшларгъа таныш олмагъа чокъ вакъыт керекми?
Сусанна ве Юнус бири-биринден чокъ ятсырап отурмадылар.
Асыл олар Арслановнынъ Чешмеджиеванен бир йыл девамында мектюплешюви саесинде гъиябий таныш эдилер.
Арсланов эр бнр мектюбинде Сусаннагъа ляйыкь къайыны олгъаныны бильдирмеге тырыша эди.
Ким биле, Сусаннанынъ Чешмеджиеванен берабер келювинде бельки бойле бир макъсад бардыр.
Оны яшларнынъ озьлерине гашлайыкъ.
Вакъыт эр шейни косьтерир.
Эки арада севги догъса, онъа кимсе къаршы чыкъалмаз.
Месафенинъ узакълыгъы да кедер эталмаз.

Юзер грамм ичилип, бир-эки къапынып алгъан сонъ, адамлар март къозулары киби къырлар устюнде даркъашып кеттилер.
Чешмеджиева Фиданснинъ кьолундан тутып салкъын дере сувундан ичмек ичюн юксек къырдан ашагъы тюшти.
Бир-къач авуч сув алып юткъан сонъ, яваш-яваш къыргъа тырмаштылар.
Джапнынъ тёпесинде Валерик отура эди.
О Чешмеджневанынъ зорнен байыргъа тырмашып адымлагьаныны корип, бираз ашагъы тюшти де:

— Къолунъызиы берииъиз, ярдым этейим, Земине Гафаровна,— деди.

Чешмеджисва къолуны узатты, Валерийнинъ онъа косьтерген дикъкъатына ве пельтекленип лакъырды эткенине шу ан эмиет берди.
Чешмеджиева байыргъа янтайып отурды, онынъ янында Валерик тиз чёкти.
Фидане гогем тереги этрафында айланып юрген кобелеклернен эгленмекте эди.

— Багъышланъыз, Земине Гафаовна,— деди текрар Валерий.
— Сиз мында чокъ тураджакъсынъызмы ?

— Мусафирликте не къадар турулыр, беш-он кунь олурмыз гъалиба,— деди Чешмеджиева.

— Языкъ.
Мен белледим бир ай тураджакъсыз.

— Сен, йигитим, бизнен пек меракъландынъ.
Юрегинъде бир мерам олса айта билесинъ...
Къызнен йигит олгъан ерде севги де...

— Екъ, ёкъ Земине Гафаровна, менимки севги дегиль башкъа меселе.

— Ойлеми?
Мен белледим сени Сусанна меракъландыра.

— Екъ, мени сиз меракъландырасыз.

Чешмеджиева тишлерини сырытып, енгильчиктен шакъылдап кульди.
Валерик кедерли козьлериии онъа тикти де:

— Акъикъатен, сиз меракъландырасыз,— деп текрарлады.
— Фиданенинъ тилини тюзетип йибергенннъизден берли сизнен корюшмекни арз этип юре эдим.
Не Айрие апагъа, не Арслановкъа бу акъта бир кере айтмадым.
Даа догърусы айтмагъа утандым.
Сиз экимсиз, сизден утанмайым.
Мына алдынъызгъа тиз чёкип ялварам, мумкюм олса манъа да ярдым этинъиз, мени бу пельтекликтен къуртарынъыз.

— Сенинъ тилинъни тюзетмек къыйын шей дегиль, Валерий.
Хусусан озюнде истек олгъан адамгъа бизим усул пек тез файда бере.
Шунынъ ичюн, санъа бир йылдан берли меним келеджегимни беклеп турмагъа ич бир тюрлю аджет ёкъ эди.
Сизде, Алма-Атада пек яхшы логопедлер бар.
Шимди эр ерде кабинетлер земане иншаатларынен донатылгъан.
Бизде де айни шунынъ озю.
Санъа анда барып мураджаат этмек керек.
Истесенъ мен санъа бир кягъытчыкъ язып берейим.

— Мен озюм Алма-Атада осьтим.
Анам да анда яшай.
Лякин мен, ничюндир, сизде деваланмакъ истейим.
Мында бу ишни сиз аль этамайджагьынъызны мен билем.
Алма-Атада бу ерде мени таныгъанлар ве достларым бар.
Бир узакъ ерлерге кетип, кимсе танымагъан, бильмеген ерде айларнен турып деваланыр эдим.

Чешмелжиева Валерийни дикъкъатнен динъледи, козьлерине бакъты ве белли бир дереджеде онынъ юрек аризарыны, психологиясыны анълап башлады.
«Догъру айта Валерий» деп тюшюнди о.
— Таныш-билишлер арасында онъа деваланув курсы кечмек къыйын оладжакъ.
Бойле хасталарнынъ чокъусы озь тувгъанларынынъ козю алдында курс кечселер де, Валерийте бунынъ акси олгъаны корюлип тура».

Къолуна бир топ чечек тутып байырдан ашагъы Сусанна кельмекте эди.
Онынъ устюнде енъсиз беяз кофтасы, къыскъа къара юбкасы бар.
Башы устюне къаталакълап топлагъан сачларынынъ арасына бир къач дане ляле кечирип къойгъан.

— Мен сизни джойдым, Земине Гъафаровна,— деди о бираз эркеленип.

— Янынъда бойле йигитлер тургъанда джойылмакъ мумкюнми?—деди Чешмеджиева Валерикке бакъып.

— Бу йигитлерге ышансанъ, не десенъ олур, олар джоймагъа усталар, тапмагъа бильмейлер.

Сусанна къара кирпиклерининъ астындан дуйдырмайып Валерикке бахъты, лякин онынъ лафына ич бир тюрлю эмиет бермегенини эслегенинен, Сусан на Фиданеиинъ янына кетти.

— Ойле олса, яхшы,— деди Чешмеджиева лафыны девам эттирип.
— Сен бутюн омюринъни, яни автобиографиянъны манъа тавсилятлы суретте язып кетир.
Истегенинъ къадар яз.
Не къадар чокъ олса, о къадар яхшы.

Мен мында олгъанда сенинъ язгъанларынъны окъуп чыкъарым ве озь фикиримни айтырым.
Бизлер девалавгъа мына бойле башлаймыз.
Сонъра керек олса Ташкентке де келирсинъ.

Валерий пек къуванды.
Чешмеджиевадан бойле джыллы джевап алырым деп беллемеген эди.
Аман еринден турды, Фиданенинъ янына барып, къолундан алдьг ве байырнынъ тёпесине чыкъарып ташлады.
Онынъ артындан Чешмеджиева ве Сусанна котерильдилер.
Бу арада Юнус койге барып, бир шише «Атешли» даа алып кельди.

Олар акъшам салкъыны тюшкенге къадар къырларда эглендилер...

Валерийнен олып кечкен лакъырдыны Чешмеджиева акъшам Айриеге айтты.

— Эгер чареси олса, сизинъ медпунктта мен оны къабул этип бакъарым.
Фиданеге бир къач сеанс даа япмакъ керек оладжакъ.
О вакъыт Валерийнен де корюширмиз.
Янларында энъ якъын адамларындан чокъча олса, эффекти де яхшы ола,— деди Чешмеджиева.

— Ойле десенъиз меним де сизге бир теклифим бар.
Мынавы совхозымызнынъ темелини къойып, къурып чьгкъкъан бир инженеримиз бар.
Къач йыллардан берли бир ерде яшаймыз, чалышамыз.
Лякин, гъарипни корьген сайын джаным-джигерим ерииден кочип кете.
Пек бильгили, пек медений бир адам.
Дженк йыллары насылдыр бахтсызлыкъкъа огърагъан.
Аля даа озюне келип оламай.
Лакъырды эткенде пельтеклене, ичкенде исе лакъырдысы асыл анълашылмай заваллынынъ.
Ойле корюле ки, онынъ ичмесинде де бир себси олса керек.
Кимсенен сырдашман.
— Мен не себебтен ичкенимни тек озюм билем,— дей.
Лякин себебини кимсеге айтмай.
Эр вакъыт ичмей.
Ойле вакъытлары ола ки, айларнен чалышып юре, агъызына алмай.
Сонъ биревлернинъ вастасынен иче ве эсини джойып къала.
Якъында оны Райкомгъа чагъырдылар.
Андан пек къуванчлы къайтып кельди.
Дженк вакъты койлеринде немсе башкесерлерининъ япкъан джанаварлыкълары нетиджесинде фаджиалы олюмнен эляк олгъан отуз алты адамнынъ хатиресине эйкель ачыладжагъыны ве бу ачылыш мерасимине оны да чагъыргъанларыны айткъанлар.

— Я онынъ анда не иши бар экен?— деди Чешмеджиева меракъланып.

— Отуз алты адамнынъ экиси онынъ къадынынен, баласы экен эмиш.

— Вай-вай...
Ойле адамны анда кетмезден эвель бираз рухий, психологик джеэттен азырламакъ керек...

— Валерийнен Фиданени къабул эткенде, мумкюн олса, оны да чагъыртайыкъ, Земине Гъафаровна?

— Чагъырмаздан эвель онъа бир къач вазифелер бермек керек.
О не вакъыт кетеджек?

— Майыснынъ докъузында анда оладжакъ.
Демек бир кунь эвель кетеджек.

— Ойле олса ярындан кеч къалдырмай онынъле мен корюшмек кереким.
Я оны разы оладжакъмы, аджеба?—деди Чешмеджиева.

— Мен онъа пек чокъ уколлар яптым.
Не вакъыт кельсе манъа озь дердиии айтып кете эди.
Шунынъ ичюн мен эминим ки, о биэим теклифимизии тешеккюрь иле къабул этер.

Чешмеджиеванен лаф эткен сонъ Айрие раат ятаджакъмы?
О Матвей Петровични корип, хабер этмеге истеди.
Лякин эвдеки мусафирлерни ташлап чыкъалмай.
Акъшамдан хабер этильмесе, ола билир, Матвей Петрович саба эвинде тапылмаз.
«Ёкъ, бир шейни япаджакъ олгъан сонъ, эхмаллыкъ этмейджексинъ», деди Айрие озь-озюне.
Сонъра бир кягъыт язды ве конвертке къойып клейледи.
Юнуснен Сусанна къапы алдындаки къарт тал терекнипъ тюбюнде отура эдилер.

— Юнус!
Кельчи бу якъкъа!—деди Анрие къолуны саллап.
Юнус азбаргъа кирди, аптесининъ къолундакн конвертни алды, Сусаннанен берабер меркезий сокъакъ бою джонеп кеттилер.
Юнус догъру Матвей Петровичнинъ эвине кирди.
Озюнинъ козюнен корьгенине озю инанмады.
Матвей Петрович диван устюнде газета окъуп турмакъта эди.
Байрам куню онынъ ичмей отургъаны эльбетде шашыладжакъ шей эди.
О Юнуснынъ къолундан мектюпни алгъанынен ачты, окъуды.
— Пек яхшы, сагъ ол,— деп кене газетагъа япышты.
Къапь: алдында апаиы тавукъларны кумеске къапатмакъта эди.

—Не отурмадынъ, Юнус?— деди о

— Матвей Петровичте бугунь джан сыкъысы, агъызына биле алмагъангъа ошай,— деп ташлады Юнус.

— Алмагъаны ярамай огълум, алса ондан яхшы олур эди.
Акъылына бир шей эткендир деп къоркъам...

Койнннъ яшлары энди оюн мейданында топлангъан эдилер.
Бутюн кунь чалып ёрулгъан яш чалгъыджылар эвлерине раатланмагъа къайткъанлар.
Яшлар радиола чалдырып ойнай эдилер.
Юнус Сусаинаны оюнгъа алын тюшти.
Чеврени бир къач кере айланрьаи сонъ, оюн битти.
Совхоз къызлары бир тарафкъа, яшлары дигер тарафкъа чекильдилер.
Сусанна Юнуснынъ янындан айырылман.
О эльбет де аджеми.
Мында кимсени танымай.
Юнус онъа биринджи кунюнден берли тувгъан агъасы ерине олып корюне.
Оюнгъа да тек онынъле берабер тюше.
Къайдандыр орталыкъта Молдабан пенда олды.
Онынъ устюнде кок костюм, беяз кольмек ве галстук бар эдн.
Молдабайны эр вакъыт фуфайканен корип алышкъан адамлар шимди онынъ оюн мейданына кирип кельгенини абайламадылар.
Базылары, атта танымадылар.
О догъру Юнуснынъ янына кельди.
Сусаннанен таныш олды ве оюнгъа теклиф этти.
Юнускъа разы олмакътан башкъа чаре къалмады.
Молдабай онъа бугунь пек къоркъунчлы корюнди.
О къулакъларына баргъандже къызаргъан.
Бети даа зияде ирилешкен.
Кольмегининъ сыкъы якъасы къалын энъсесининъ ичине батып кеткен.
Галстугы де ойле сыкътырылгъан ки, истер-истемиз башыны юкъары котерип тутмагъа меджбур.
Оюн биткенинен Сусаннанынъ къолуны опюп ерине озгъарды.
Юнусны кенаргъа чагъырды да:— Сенден адам олмайджакъ!— деп сомурданды.
Юнус индемеди.
О Молдабайнынъ не демек истегениии анъламай эди.

— Сени бир ерге йибердилерми, экинджи тарафкъа бурмагъа не акъкъынъ бар?
Мен йигирми йылдан берли руль башында турам, даа истеген тарафыма изиисиз бир кере бурулмадым!— деп къычырды о.

— Молдабай, сен не демек истейсинъ?
Меним къолумда руль ёкътыр, истеген якъыма бурула берем!

— Санъа рульни ким ишанаджакъ?!
Айды бар, барышнянъны ал да берабер кетейик.
Менден башкъа сени «Алсаба»да ким тапа биледжек эди.
Айды, кеттик.

Олар догъру Каштановнынъ эвине кельдилср.
Андрей Андреевич куньдюз мусафирлерини озгъаргъан сонъ, орден хайырлап кельгенлернинъ де хатирини тапмагъа тырышты.
Акъшам эв кене рыкъма-рыкь адам толды.
Арслановнынъ эвинде де столлар ачыкъ къалды.
Озюнинъ мусафирлери олса да, Каштановнынъ теклифини ред эталмады.
Эписи котерилип директорнынъ эвине кельдилер.

— Айып этменъиз джемаат, айып этменъиз мусафирлер!— деди Каштанов къаде котерип.
— Совхоз еринде байрам бир кунь ола.
Биз бугуньки тантанамызны сабагъа къадар девам эттире билемиз.
Лякин тарлада кимсе юкъусырамайджакъ!— деп кулюмсиреди.

Онынъле берабер эписи кулюштилер.
Сонъра сёзюни девам эттирип:
— Сизинъ сагълыгъынъызгъа, сизинъ эшкъынъызгъа, сизинъле берабер иришкен бугуньки бахтлы кунюмизнинъ даа парлакъ, даа айдын олмасы ичюн бирер къаде теклиф этем аркъадашлар!

— Сизинъ сагълыгъынъызгъа, Андрей Андреевич...

— Сизинъ сагълыгъынъызгъа, Катерина Мануйловна!— деп къычырышты къадынлар...

Мусафирлер чокъ отурмадылар.
Эр кес ёргъум.
Бутюн кунюни аякъ устюнде кечирдилер демеге мумкюн.
Саба иш куню.
Тарлаларда фиде отуртыджы машиналар бир куньге токътатылды.
Парииклерде фиделер джамларны котерин чыкъаджакъ киби тикленип туралар.
Бир къач саат олса да, къайтып раатланмакъ керек эди.

Айрие мусафирлерге айрыджа ер къойды.
Сусаннаны Макъпуле алып кетмек истеди, лякин Айрие разы олмады.

— Ярын сенде мусафир олурлар,— деди.

Ала-Тау дагъларынынъ тёпесинден тёгерек айнынъ шавлелерн койнинъ устюне тёкюльмекте.
Алсаба татлы юкъугъа далды.
Ич бир ерде инсан давушы эшитильмей.
Серин баарь г-еджесининъ тынчлыгъыны ялынъыз чырчырмазиннннъ чырылтысы боза.
Патта-сатта копеклер авлай.
Койнипъ юкъары мааллесннде тек бир хораз къычыра.
Вакъытыны шашырса керек.
Ергъун вуджутлар раатланмакъталар.
Дсрсннъ энди оларны еринден котереджск бир къувет ёкътыр.
Дерсинъ олар эбедий юкъугъа яттылар.
Екъ, олар раатланалар.
Танъ атаркен эписи турар ве кене де шаматалы ишчи куню башлар.
Олар бунъа алышкъанлар.
Бунсыз бир кунь бнле яшап оламайлар.
Истесснъ саат учьте ятарлар, лякин тань хоразынынъ биринджи давушындан сонъ юкъламазлар.
Бу къуветни оларгъа темиз видждан бере.
Ялынъыз видждан оларны сыджакъ ятакътан турсатып сабалар къучагъына ташлай.
Видждан нле эмекке сарыла, аятны безетелер.
Сабаларны тарлалар ичинде кутип алышкъанлар вакъытны ич де шашырмайлар.
Олар шимди татлы юкъудалар.
Тезден тураджакълар, барсын раатлансынлар.
