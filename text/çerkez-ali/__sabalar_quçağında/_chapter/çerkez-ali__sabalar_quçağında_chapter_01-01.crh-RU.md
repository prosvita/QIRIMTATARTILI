## Биринджи къысым

### I

Орман...
Гедженинъ бей вакъыты.
Орталыкъ чымчырт.
Къушлар сускъан, копеклер авламай.
Сувукънынъ зеэрннден бутюн махлюкълар сакълангъанлар.
Тюкюрсенъ ерге тюшмейджек.
Эр шей терен къар астында.
Ирмакъларнынъ шырылтысы эшитильмей.
Олар буз къатмерлери тюбюнден акъалар.
Голлер де буз тюбюндс.
Бу джансыз тынчлыкъны пагтасатта арчаларнынъ ве чамларнынъ чытырдысы боза.
Сувукътан тереклер чатлайлар.
Тюм-тюз чёльни анъдыргъан Кама озенининъ устюнде къарлы шейтан бораны ойнай.

Кой татлы юкъугъа далгъан.
Тегиз чам агъачларындан кертилнп япылгъан эвлерде орман ишчилери юкълайлар.
Олар ярынки иш кушоне къувет топлайлар, раатланалар.
Ялынъыз бир эвде мунарлы ярыкъ корюне.
Бу Айриенинъ ненджереси.
Айрие юкъламай.
гСол авучыны янагьы тюбюне къойып, кровать устюнде янтайып ята.
Къаршысындаки агъач бешикте еди айлыкъ къызчыгъы — яш анаиынъ бирден бир эвляды, къаны-джигери юкълай.
Айриенинъ кроватында эки ястыкъ.
Биринде озю ята, дигери бош.
О, бош ястыкъкъа аркъасыны айландыргъаи.
Тосат-тосат козьлерини ачып бешикке бакъа.
Сонъра аркъа тарафкъа айланып козь ташлай.
Ястыкъ бош.
Онынъ саиби аля даа кельмеген.
Не ичюи?
«Бу чатлама аязда о къайла олмакъ мумкюн?
Ах, бу дюиьяда беклемек деген шей олмагъайды...» Бу тюшюнджелер Айриенинъ юрегини къурт киби кемирелер.

«Янъылдым гъалиба...— дей озь-озюне.
— Ёкъ, янъылмадым.
Алимаи мени севе.
Севмеген олса, ана-баба оджагъымдан айырып, мени бу узакъ дияргъа алып келирми уди?
Мен онынъ артындан тюшип кельгеним ёкъ.
О манъа догърусыны айтмакъ керек эдн.
Гизлеген олса, бу алчакълыкъ дегильми?
Ёкъ, Алиман манъа бойле хиянетлик япмаз.
Мен онынъ севгисине инанам.
Бутюн варым-вариетимле онъа берильдим.
Он докъуз яшына келнп, къызлыгъымны онъа теслим эттим.
Сой-сопумдан айырылдым.
Эль-эджнебилер арасына келип кирдим.
Екъ, ёкъ, о мени севе.
Бир сыкълет иши олса керек.
Бельки башкъа болюкке ёллагъандырлар.
Ава сувукъ, къайталмагьандыр»...

Айрие сют киби беяз чыплакъ аякъларыны кроваттан саркъытты.
Пармакъ уджларынен папучлерини араштырып кийди.
Чубалгъан къара сачларыны эки къолунен омузларынынъ устюне ташлады.
Яваштан адымлап бешикнинъ янына кельди.
Фиданенинъ нагъышлы ёргъанчыгъыны тюзетти.
Бешикнинъ кенарларындан тутып, даа къызлыкъ ренки кетмеген кирез киби дудакъларыны назиктен Фиданенинъ манълайына тийдирип алды.
Бала хескенди.
Анасыны эмген киби дудакъларыны къыбырдатты.
Сонъра, кене токътап къалды.
Айрие юкъулы корьлеринен онынъ бетине бакъты.
Къашларыны, козьлерини эследи.
Пек бегенди.
«Юкъла къозучыгъым, юкъла», деп бешикни саллап ташлады.
Сонъра пенджеренинъ янына кельди.
Токъталды.
Динъленди.
Перденинъ бир уджуны котерди.
Тышта къаранлыкъ.
Бнр шей корьмеди ве вшитмеди.
Фидане ынъранды.
Айрие бешикни яваштан саллады ве недендир къоркъкъан адам киби, «Юкъла къызчыгъым, бабанъ гъалиба кельмейджек», деп пысылдады.
Бу сёзлерден сонъ Айриенинъ ичине буз тюшкен киби олды.
Эти-тени чимирдеди.
Къалтырап ёргъан тюбюне кирди.
Козьлерини юмды.
Лякин, юкълап.
оламады.
Кене хаяллар дерьясына далды:
«Алиманнынъ бонле кельмеген геджелери ола тургъан эди.
Лякин мени хаберсиз къалдырмай эди.
Ишке кетеджекте, я да акъшам аш вакътында:
«Ярын келип оламам бельки» деп ташлай; эди.
Мени о вакъыт бир шей раатсызламай эди.
Амма шимди...
Хусусан Фидане догъгъан сонъ бу адетини вазгечти.
Эм гедже къалувны сыкълаштырды.
«Ёкъ, бу къамырда бир къыл бар».
Коюмизде къомшумыз Ниетша акъайнынъ къарысы Мелек апте, акъайы кельмесе, эр вакъыт шай дей тургъан эди.
Анам да онынъ гонълюни алып, «Акъыз, эр шейден къыл къыдырмазлар» деп, шакъалаша эдилер.
Я меним гонълюмни ким алсын?
Сыр-» дашмагъа кимсем ёкъ.
Бутюн эгленджем Фидане олды.
Ёкъса мен, Фидане догъгъан сонъ, Алимангъа дикъкъа* тымны эксильтимми?
Ола билир, мен буны сезмегендирим.
Анам тевекель айтмай эди:
«Акъай деген шен балам,. тыпкъы саат кибидир.
Оны вакътында къурмасанъ, чыкьырыкъларыны маилап турмасанъ, бир кунь илле устасы-» нынъ къолуна тюшер»,— дей эди.
Лянет, шейтангъа.
Екъ» мен Алиманда бойле сувукълыкъ сезмедим»...

Айрие бираз тынчланды.
Узун кирпиклери ёргъун козьлерининъ устюне саркътылар...

Пенджере тюбюнде лакъырды эшитильди.
Сонъра, къадын хихилдысы чыкъты.
Айрие сескенди.
Динъленди,. Къадын бир даа хихилдап алды.
Давуш къапы тарафкъаавушты.
Айрие къалтырады.
Чильтер шалыны омузлары устюне ташлады.
Къапыгъа тараф адымлайджакъ олды.
Джесарети етмеди.
Барып кровать устюне отурды.
Къапы къакъылды.
Бу, Алиманнынъ давушына бенъзей эди.1 Айрие турды, пармакъ уджларына басып, яваштан къапыны ачты.
Алиман насылдыр бир къадыннынъ къолундан тутып, оны эвге давет этти.
Къадын ичери адымлады, онынъ артындан Алиман кирди.
Пальтосыны чыкъарды. Айрио пальтоны алып чюйге ильмек истеди, Алиман онъа Оер* меди, озю ильдил Сонъра къадыннынъ пальтосынь1г-алып кене шу чюйге ильди.
Айрие эки козюни Алима’ндан алмады.
Алиман исе, оны эслемеген киби, озь ишини япа берди.

— Не шашып къалдынъ Марина, мына кровать, яслан,— деди о сувукъ къанлыкънен.

— Чай кетирейимми?— деди Айрие онынъ лафына эмиет бермеген киби.

— Керекмей!—деп кесгирди Алиман.

Къадын эп аякъ устюнде отура.
Онынъ санки тили тутулгъан.
Индемей.
Кимерде ьТГр-~бешикке тараф коэь эте.
Сонъра озюни гунясыз бир махлюкъ ерине косьтереджек олып, козьлерини сюзип ташлай.
Кулюмсирейджек ола, лякин кулип оламай.
Бетининъ къаны къача, сувукъ йылангъа ошап къала.

— Марина, не къатып къалдынъ я?
Юрь, кроватькъа ерлеш!— деди Алиман текрар.
Марнна кене отургьан еринден къыбырдамады.
Онынъ экн козю Айриеде ве бешикте эди.
Алиман сычрап турды.
Маринанынъ белииден тутып, кровать тарафкъа итеди.
Марина тиреледжек олды, омузлары арткъа къайрылды.
Алиманнынъ кокюсине таянды.
Лякин, кучьлю къоллары оны кроватькъа ерлештирднлер.

Бешик янында, аякъ устюнде къатып къалгъан Айрне, аля даа меселенинъ аслына етмей.
О, Алимангъа бакъа, онынъ козьлерннде мерамет, инсаниетлик нурлары сечмек истей.
Хайыр, Алиман адамлыкътан кечкен.
Аксине.
озюнинъ япкъанына гъурурлана.
Акъайлыкъ косьтсрмск истей.
Айриенинъ козюне бакъмай, бешикни эслемей.
Агъызынъдан янъылып бир лаф чыкъмасын зеэрини пускюреджек къатиль киби долана.

— Не шашып къалдынъ, сёндир ярыкъны!— деди о.
Сонъра гимнастёркасыны чыкъарып, кроватькъа отурды.
Къушагъыны бошатмагъа башлагъаныны корип:

— Алиман, джаным, сен не япасынъ шу?—деп ташлады Айрие.

— Не япкъанымны коресинъ де гъалнба,— деп, Алиман кроватькъа созулды.

— Ёкъ, ёкъ!
Ич оладжакъ шей дегиль, Алиман!
Ольдюрме мени, баланъны аджы!

Айрие бутюн кевдесинен онынъ устюне йыкъылды.
Аюв панджасы киби къара юнлн къоллар Анрненинъ назик, юфкъа беденине япышты.
Айрие пол устюне серилип къалды.

— Масхара, бу недир сенинъ эткенинъ?!—деп Айрие еринден котерильди.
— Мен о къанджыкъны тёшегиме яткъызмам!
Тур, ороспу!

Эндн озюни джоймагъа башлагъан Айриенинъ назнк пармакълары Маринанынъ сачларына санчылды.

— Алёша, бу не, бу насыл меДениетсиэлик?—деди о Алимангъа бакъып.

— Бакъ сен о юзсизге, меним тёшегимде даа медениет къыдыра.
Мына санъа медениет, мына, мына...

Алиман Айриенинъ белинден котерип алды, Алды амма, онынъ къолларыны Маринанынъ сачларындан айырып оламай.
Айриени не якъкъа къакъыштырса, Маринанынъ (Зашы да о якъкъа саллана.
Буны корьген Алиман Айрненинъ къолуна къатты бир юмрукъ эндирди.
Айрие такъаттан кеснльди, полгъа серильди.
Эссизленген киби олды.
Онынъ ачувдан сыкъылгъан авучларында Маринанынъ юлкъулгъан сачлары къалды.

Бираз сукюнеттен сонъ, Марина Алимангъа янтайыпз

— Мен кетем, азизим, мында къалмайым,— деп онынъ козьлерине бакъты.
Сонъра Алиманнынъ юнлн кокрегини къолунен сыйпап алды.
Алиман онынъ пармакъларыны авучына сыкъып, дудакъларына якъын кетирдн.
Опеджек олды, опьмеди.
Янагъына тийдирди, сонъ бирден ташлады.
Марннанынъ къолу авада къалды, Алиманнынъ бойнуна асылмагъа джесарети етмеди.

— Мен кетем,— деди о текрар.

— Бир якъкъа кетмейджексинъ!

Алиман кестирип шай дегенинеч Марин-а Айриени ншмар этип косьтерди.

— Эмиети ёкъ,— деди Алнман.

Марина юрекленди.
Эки къолунен онынъ бойнуна атылды.
Алиманнынъ къалын джелькеси Маринанынъ омузына эгильди.
Кирпи териси киби серт тюкли янагъыны Маринанынъ янагъына тийдирип алды.

Узакътан копек давушлары эшитильди.
Эм бир копек дегиль.
Бир къач копек авлай.
Давушлар кеттикче якъынлай.
Фидане уянды.
Айрие сескенди.
Фидане кескин сес чыкъарып агъламагъа башлады.
Айрие козьлерини ачты.
Бетине сГркъкъан сачларыны котерип сыйпады.
Отургъан еринден четке-чевреге козь ташлады.
Турмакъ истеди, турамады.
Такъаты етмеди.
О санки тюш корип уянды. Чырайынынъ бенъзи къачты, дудакълары агъарды.
Копек давушлары онынъ къулагъына да кирди.
Элесленди.
Лякин эмиет бермеди.
«Фидане бундан абдырап уянса керек», деп тюшюнди.
Бутюн такъатыны джыйып еринден турды.
Агъызыны ачып бир лаф айтмады.
Онынъ ичюн вписи бир эди, дерсинъ дюнья биткен де, аятыныиъ сонъу кельген.
Аркъасыны кроватькъа тараф чевирип бешикнинъ янына кельди.
Фиданени къолуна алды.
Лифчигининъ дёгмесини къутарып, эвлядыны кокюсине басты.
Фидане сусты. Козьлерн_юкълай, дудакълары къыбырдай.
О ана сютюнден леззет алмакъта эди.

Копек давушлары эвге якъынлагъанда тындылар.
Лякин, азбарда лакъырды эшитиле.
Айрие пенджереге тараф ынтылды.
Тышары бакъып етиштиралмады, къапы кьакъылды.
Айрие баланы бешикке яткъызып, соиъра къапыны ачмакъ истеди.
Къапы къатты къакъылып башлады.
Алиман турды.
Омузына пальтосыны ташлады ве къапынынъ янына келип бнраз токъталды.

— Ким бу?— дедн о къапыны ачмайып.

— Ачынъыз, милицияданмыз.
Кедровкадан кельдик.

Алнман Марннагъа тараф козь этти.
Сонъра сувукъ козьлерннен Айриеге бакъты.
Марниа дивар бетке чевирнлнп, омуз_арына ёргъаины тартты.
Алиман.
къапыны ачты.
Ичери ешиль япынджалы эки адам кирди.
Айрие къапынб1 къапатаджакъ олып босагъадан бакъса тышта копеклернннъ янында тургъан учюнджи бир адамны даа эследи.
Копекнннъ бири босагъа янындаки валенкилерни къокълай.
Бу Маринанынъ валенкилери эди.

— Багъышланъыз, Алиман Шакирович Шахардин сиз оласызмы?

— Меннм.

— Я сиз ким оласыз?

Бу суаль Айрнеге берильди.

— Мен, мен онынъ апайы олам.

— Айрие Шахардина?

Айрие.
эбет, деген киби башыны силькти.
Онынъ юреги кене раатсызланып башлады.
«Меним адымны къайдан биле экен бу адамлар», деп тюшюнди.

Фндане юкълап къалгъан эди.
Айрие оны тез-тез бешикке ерлештирди, устюни орьтти ве яваштан бешикни саллап ташлады.

— Юкълагъан ким?
Уятынъыз!—деди милиция хадими кроватькъа ве Алимангъа бакъып.

— Ким олгъаиыны озюнден соранъыз.

Хаднм япынджасынынъ этегини баланынъ бешигине илишмесип деп арткъа тараф котерип ташлады да, кроватькъа якъынлашты.
Маринанынъ омузындан тюртиш

— Марина Ласточкина, турынъыз!—деди.

Марина индемеди.
Эшитмемезликке урды.

— Марина Ласточкина!

Марина меселенинъ асылыны та узакътан копеклернинъ авлагъаныны эшиткенде анълагъан эди.
Онынъ ичюн о эвден чыкъып кетмек истеген эди.
Кетип етиштиралмады.
Алиманнынъ ярдымына ишанды.
Алиман бу ернинъ къурты.
Онынъ хызмети де джинаетчилерге къаршы.
Болюкте хозяйство ишлерининъ мудири олып чалышкъанына баягъы вакъыт олды.
Арбий хызметтен бошалгъан сонъ, бу ишке тайин этильген эди.
Марина онынъ бу орталыкъларда къазангъан базы итибарыны эльбет де биле.
Шунынъ ичюн Алиманнынъ якъасыны бошамай юрди.

— Марина Ласточкина!

Бу сес онынъ юрегине окъ киби санчылды.
Энди иддалашмагъа шей ёкъ.
Онынъ изине догъру тюшкенлерини анълады.

— Ласточкина дегиль, Бубенцова!— деди Марина ёргъаныны ачып.

— Ве Марина Летучкина,— деп къошты хадим.

— Учеви де сиз оласынъыз, турынъыз!—деди дигер хадим.

Марина кене турмай.
Йымшакъ кровать устюнде керилип башлады.
— Алёша!
Кель тувгъаным, сонъки кере...

Алиман еринден къыбырдамады.
О таш кесилип къалды.
Айриеге бакъты.
Айрие юмгъан агъызыны ачмадыг Алимангъа аркъасыны чевирип бешикке тараф адымлады.

— Тур еринъден Ласточкина!
Сенинъ балдырларынъны корьмеге кельмедик мында.
Шахардин, сен де кийин.

Он беш дакъкъа муддет сизге.
