### VIII

Отуз докъузынджы болюкте бугунь «айлыкъ куню».
Орманкесерлер бу кунни ойле адландырдылар.
Къач вакъыт эвельси айлыкъны ормангъа, ишчнлернинъ чалышкъан ерине кетире эдилер.
Бу тертип, ничюндир, биревлерге эльвермеди.
«Леспромхоз» идареси пек келишикли бир иш япты.
Айлыкъ, раатлыкъ куню берильсин деген къарар чыкъарды.
Ишчилер бунъа джан-гонъюльден къувандылар.
Чюнки, базы вакъытларда, белли-бир себсплерден планлар толмай къала.
О вакъыт раатлыкъ кунюни къайдан аласынъ.
Амма, айлыкъ вакъыты кельднми, биль ки, раатлыкъ куню мытлакъа бериледжек.
Ишчилер бунъа энди алышып къалдылар.
Биревлери бу акъта ич де тюшюнмейлер, дигерлери исе бу кунни дёрт козьнен беклейлер.

Бугунь конторанынъ янында эр кесни расткетирмек мумкюн.
Айлыкъ аладжакъ да, алмайджакъ да бу ерде доланып юре.
Мында биреви шакъалаша, дигери иш акъкъында, базылары исе шахсий меселелер акъкъында тюрлю-тюрлю лафлар этелер.
Акъча берилип башлагъандже адамлар бир ерде олалар.
Акъча алгъан сонъ топ-топ олып даркъашып кетелер.

— Бугунь, ничюндир, пара кечикти,— дей биреви.

— Пара дегиль, Настенька кечикти,
— деп догъурта дигери.

Кенарда обаланып тургъан агъач тёмеклернинъ устюнден къулакълы къалпакъ кийген бир яш адам:

— Акъанлар, ярым окъкъагъа къавиль этмейикми!— деп къычыра.

— Тюш бу якъкъа!
—деп оны чагъыралар.
Бир къач киши ярдымлашып, агъач обасынынъ ичинден тегиз пычылгъан бир тёмекни тартып чыкъара ве тюз тарафыны устке кетирип ерге къадайтып отурталар.
Домино оюны къызышып кете.
Ишчилер бу дёрт доминоджыны сарып алалар.
Таш ургъан сайын оюнджыларгъа, «Биз де сизге къошулырмыз» манасында керосин тёкип, зиль туталар.
Къадедешлер бири-бирлеринен тапышкъан сонъ, тамакълары къытыкъланып башлагъаныны айтышып кулюшелер.

— Бу не маразнынъ акъчасы олды?
— дей сабыры тюкенген бир къадын кенардан.

— Бойле шей олмай тургъан эди де?
Мефодий агъа къайда шу!?
—деп къычыра биреви.

— Эй, шашмалама!
Мефодий санъа акъча береми ёкъса?

— Сен орманда ондан къачып юрсенъ де, кассада къыдырасынъ я?!

Адамлар шакъылдап кульдилер.

— Агъызынъны тый, тыймасанъ тыярым, ичине ракъы кьуярым!

— Не ерли олгъанынъны бильдирмесенъ де билемиз, четлевик!..

Къаршыдан Макъпуле корюнди.
Тили къашынгъанлардан бириси оны корьгенинен:

— Мурадасыл кечикти!— деп ташлады.
Къадынлар хихилдап кулюштилер.
Макъпуле оларгъа якъынлашкъанынен:

— Мусафиринъ хайырлы олсун, акъыз!
— деп кулькюни токътаттылар.

— Меним мусафирим сизинъ де мусафиринъиз,— деди Макъпуле кестирип.

— Пек якъын достынъ экен.
Хайырласакъ да акълымыз.

— Сагъ олунъ, дарысы сизге.

Макъпуле башкъа бир сёз айтмайып, конторагъа кирип кетти.

— Акъыз, эшиттинъми, акъайындан айрылып кельген анавы мусафир деген шей...

— Акъайы бизим халкътан дегиль экен.
Къолуна бир бала туттыргъан да йиберген.

— Вазгечинъ шу мыш-мышларны,
— деди кенарда тургъан семиз къадын.
— Даа кельгенине учь кунь олмай, эр шейден хабер берип башлады сизинъ ннфорбуйро.

— Къадынлар тиллерини къыстылар.
Шу арада конторанынъ мердивени устюнде Зера пейда олды.

— Бугунь акъча олмайджакъ, джемаат!
Настя кассасыны джойгъан.
Ювезликте оны кейфли корьгенлер.
Элли беш бинъ!
Эй, йигитлер, эшитесизми?!
Сакъалларынъызны сыйпа да къайтынъыз!

Доминоджылар къолларындаки ташларыны бир кереден кутюк устюне ташладылар.

— Не сорасанъ, Зерадан сора.
Бу шейтаннынъ эр шейден хабери ола,— деди къадынлардан бириси.

Эр кес Зеранынъ козюне бакъа.
Адамларнынъ онъа инанаджагъы кельмей.
Къайтаджакъ олып кимсе еринден ынтылмай.
Бираз сукюнеттен сонъ, мердивенлернинъ устюнде Макъпуле пейда олды.

— Акъыз, Макъпуле, догърумы шу Настянынъ Таубасыда эткенлери?

Макъпуле къадынларнынъ арасында Зераны корьгенинен, меселенинъ асыльна етти.

— Пара олмайджагъы догъру.
Къайтып раатланынъыз,
— деп эвине тараф ашыкъып кетти.
Адамлар бирер-экишер олып даркъашмагъа башладылар.
Контора янында ялынъыз анавы мыш-мышчы учь къадын ве Зера къалдылар.
Олар, ничюндир бири-биринден айрылышып оламайлар.

— Корьдинъизми Макъпуленинъ чырайыны?
—деди Зера.
— Ачувындан зеэр пускюреджек олып юре.

— Зеэрини озюнинъ башына пускюрсин.

— Анавы кельген мусафир онынъ досты экен, я акъыз?

— Шу тентек Юнуснынъ аптесини бильмегенинъиз не энди?
— деди Зера оларнынъ лафыны даа зияде къызыштырмакъ истеп.
— Макъпулеге ошап, о да бурунлы олса керек.

— Шунынъ ичюн бурнунынъ тозуны къакъып йибергенлер даа.

— Атик шейчик экен.
Та андан мында ёл тапып келъгенине бакъ сен онынъ?

— Ойлелери, керек олса, денъизден джаяв кечер,
— деди Зера сесини къабартып.

— Устюне дрезина авдарылгъан, кене буруны къанамагъан.

— Баласы зарарлангъан экен,— деди индемей тургъан семиз къадын.

— Кене не олса гунясызларгъа ола,— деп къадынларнынъ огюне чыкъты Зера.

Олар ашханеге къадар бирликте кельдилер ве бири-бирлерини къыймагъан киби, нелердир фысылдашып зорнен айырылыштылар.
Айриенинъ кельгени акъкъында адамлар арасында чешит тюрлю эмиш-демишлер юре.
Лякин, не себебтен, не къадар вакъыткъа кельгенини, акъайындан айрылгъаимы-айрылмагъанмы, мында отураджакъмы, ёкъса къайтып кетеджекми, буларны текмилинен кимсе бильмей.
Бу шейге эр кестен зияде Зеранынъ джаны сыкъыла.
Зера март мышыгъы киби коше-кошеден, эв-эвден чапкъылып юре.
Ошек даркъата, мунафыкълыкъ зенаатына янъы-янъы адамларны джельп эте.
Онынъ бу ахлякъсызлыгъыны ве бош-богъазлыгъыны болюкте яшагъанларнынъ чокъусы анълап башладылар.
Лякин, бир адам чыкъып да онынъ агъызыны къапаткъаны ёкъ.
Бу бозукъ къадыннен ялынъыз Макъпуле чеккелеше.
Амма ипсиз, къазыкъсыз бу къадын Макъпулеге де баш бермей.
Дегенинден къайтмай агъызыны кеттикче джая бере.
Энди Макъпуледен вазгечти, Айриеге авушты.
Айрие даа башына эсини джыйып оламан.
Кельгенине, сагъ-селямет тувгъанларынен, достынен корюшкенине инаналмай .
Бу яш къадыннынъ аилеси йыкъылды.
Неден себеб?
Даа буны кереги киби озю анълап оламай.
Алимангъа олгъан севгиси онынъ юрегини къайгъыдан бошамай.
Ичи яна, куе, озь-озюнен куреше.
Къайда барып сёкюледжегини, дердини тёкеджегини бильмей.
Бойле агъыр дакъикъаларда инсангъа инсан керек, акъикъий дост керек.
Зера кибилери исе, сени бир кунь эвель мезаргъа тыкъмагъа азырлар.
Ойле адамлар не огюне, не джемааткъа.
Кимсеге файда кетирмейлер.
Файдасы турсын, я зарарыны айтмайсынъмы?
Къафа тасынынъ ичинде инсан мийи ташыгъан адам бойле гъарезликлернен огърашкъанда, адамларнынъ бахтсызлыгъына къувангъанда, эвеля, озь-озюнден утанмакъ керек.
Инсанлар арасында инсан олып юрмек яхшымы, ёкъса инсан сыфатыны ташыгъан йыртыджы олып юрмек яхшымы?
Инсан баласы омюрининъ сонъуна къадар юзюнинъ астарыны джоймамакъ борджлы.
Утанмагъа бильген адамда намус-ырыз хасиетлери яшай.
Утанмакъ ичюн исе, бет керек.
Лафнынъ яманы да, яхшысы да ерге тюшмей.
О илле адамына барып етише.
Эски заман арбийлеринден бириси Сарай мунафыкълыгъынынъ огюни алмакъ ичюн шойле деген:
«Бирде-бир кимсе акъкъында, адамнынъ озю олмагъанда, яман лаф сёйлеменъиз.
Ернинъ къулагъы бар, илле бир кунь бильдирир онъа».
Зеранынъ бугунь идаре янында эткен лафлары Айриеге барып тиймейджекми?
Я барып тийсе бундан Зеранынъ муюзлери чыкъаджакьмы?
Эм башкъасы дегиль, кене шу мыш-мышчы къадынлардан бириси барып етиштирир.

Макъпуле идареден чыкъып, догъру Айриеге кельди. 
Олар даа бири-бирлерини корип тоямайлар.
Макъпуле къач куньден берли акъшамлары кечке къадар оларнынъ эвинде отура.
Лаф битмей.
Хатырламагъа шей чокъ .
Неден башлап, неде токътайджакъларыны бильмейлер.
Ниает, экиси бир тёшекте ятып къалалар.
Себиля аптенинъ къуванчы ичине сыгъмай.
Юнус, акъайджасына, азбар ишлеринен огъраша.
Аптесининъ кельгенине, анасынынъ эв ишлеринден къолу бошаладжагъына джан-гонъюльден севине.

Айрие Макъпуледен бир шей гизлемеди.
Башына келип-кечкенлерни эп икяе эте.
Икяесининъ сонъуна асыл чыкъамай Макъпуле оны буюк дикъкъат иле динълей.

— Дейджегим, Макъпуле, беш айдан сонъ Алиманны суд эттилер.
Анавы къанджыкъ Ласточкинагъа берген справкасы онъа пек паалыгъа отурды.
Эки йыл бердилер,
— деди Айрие лакъырдысыны девам эттирип.

— Сонъ бир даа корюшамадынъмы?
—деп Макъпуле онынъ сёзюни больди.

— Суд олгъан сонъ корюштим.

— Не деди?

— Мында замет чекерсинъ, ананъларнынъ янына кет,— деди.

— Багъышла, сенинъ алдынъда къабаатлым,— демедими?

— Екъ.

Шай дегенде Макъпулеиинъ чырайында ачув аляметлери пейда олды.
Лякин Айриеге дуйдырмадан эп онынъ лакъырдысыны динъледи.

— Ана, ойле, алды кеттилер.
Ондан сонъ мен бир озюм анда не япаджагъым?
Эвимде пейда этмеге башлагъан чанакъ-чёльмегимни сатып устюмдеки устюмде, башымдаки — башымда, дегенлери киби ёлгъа чыкътым.
Энди бир шейге янмайым, балам зайыфлады, онъа янам.
Дрезина къапакълангъанда кечки озюм ольгейдим.
Къуджагъымдан атылып кеткенини дуймай къалдым.
Сабийим пек къоркъты.
Бир еримизге зарар кельмеди амма, коресинъми, лаф эталмай.
Ах, бирданечигим, бульбуль киби тилинъ чыкъып башлагъан эди де, не сустынъ яврум,— деп янындаки миндер устюнде юкъламакъта олгъан Фиданенинъ сия, къувурчыкъ сачларыны сыйпады.

— Кимге бенъзей акъыз?—деди Макъпуле сыджакъ гонъюльнен

— Тыпкъы онынъ озю, корьмейсинъми манълайыны, къашларыны?..

— Ёкъ, менимдже, бабасындан зияде санъа ошай.
Буюсе корерсинъ, кескен башынъны къойгъансынъ.

— Эким яваш-яваш тили ачылыр,— деди.
Мына шимди бутюн къасеветим бу бала олды.

— Къасеветленме, Айрие, шукюр эт.
Хайырлы къуртулгъанынъа къуван.
Олюм деген шей козьнен къаш арасында дейлер, кене бир эйилик этмишинъ бар экен, джанынъыз сагъ къалды.

Базар эртеси куню иштен сонъ ишчилер кене идаренннъ алдына топландылар.
Энди меселе анълашылгъан эди.
Таубасы деген ер бутюн бу этрафлардаки орман болюклерининъ ве колхозларнынъ район меркезидир.
Чамлыкъ станциясы ве Таубасы экиси бам-башкъа тарафларда ерлешкенлер.
Орман болюклеринден Чамлыкъ станциясына эшелонларнен агъач ёлланыла.
«Леспромхоз» идареси де Чамлыкъта ерлешкен.
Лякин, район меркези Таубасыда олгъанындан ишчилернинъ айлыгъыны андан барып кетирмек керек ола.
Отуз докъузынджынен Таубасынынъ арасы он докъуз километр.
Мында яз ве къыш машнналар къатнайлар.
Олар ерли ишлернен мешгъуллер.
Агъач.
ташувнен ич бир тюрлю алып береджеклери ёкътыр.
Болюкнннъ кассири Настя ишчилернинъ ярым айлыкъ парасыны джойгъаны тасдыкъланды.
Настянынъ озюни район милиция болюгинде туталар.
Тешкерювлер кете.
Бутюн милиция хадимлери аякъкъа турсатылды.
Эр ерге хабер этильди.
Постлар къойылды.
Амма, бундан ишчнлерге не файда?
Оларгъа пара керек.
Къайдан алсанъ ал, параны бер.

Бу вакъиа шойле олып кече: Настя элли беш бннъ кумюш параны алып, ешнль брезент торбачыкъ ичине кьоя.
Торбачыкънынъ агъызыны махсус япылгъан зынджырчыкънен тарттырып кнлитлей.
Сонъра, озгъарыджы хадимнен къанынмакъ ичюн ресторангъа кирелер.
Бирер данечик ичелер.
Азлыкъ эте.
Текрарлайлар.
Музыка динълейлер.
Кереги киби кейфлеигеи соиъ, ёлгъа чыкъалар..
Къартоп юклю машииаиы гок_татып, кузовыиа мииелер.
Машииа колхоз ёлуна буруладжакъта шофер кабинадан чыкъмайып оларны тюшюре ве озь ёлуна девам эте.
Настя ве озгъарыджы хадим ёлнынъ кенарындаки яш акъкъайын тереклери тюбюне ясланалар.
Озгъарыджы хадим къоюн джебинден ресторанда ичилип битмей къалгъан шншени чыкъара.
Агъызына котерип бир къач ютум даа юта.
Сонъ Настягъа зорлап ичире.
Резиллер ешиллик ичииде юкълап къалалар.
Ерге къаранлыкъ чёккенде уяналар.
Экиси бирн-бирини зорнен таныйлар.
Торбачыкъны къыдырып башлайлар.
Тапсанъ ал.
Настя, ресторандан чыкъкъанда торбаны къолунда туткъаныны биле.
Къартоп юклю машинаны хатырлай, лякин номерини ве анги колхозгъа кеткениии экиси де бильмейлер.
Бу ердсн колхозгъа кеткен тек бир ёл бар.
Олар бу ёл бою ёнеп кетслер.
Ятсы вакъыты колхозгъа келип чыкъалар.
Къартоп бошатылгъан амбарны сорап тапалар.
Шофер озю бу колхоздан экен.
Эвине баралар.
Азбаргъа чагъырып чыкъаралар.
Ешиль торбачыкъны сорайлар.
Шофер омузларыны къыса,—хаберим ёкъ,—дей.
Озгъарыджы хадим бу ерде акъайлыкъ сата.
Шоферни къоркъузаджакъ ола.
Шофер нсе, бильмедим-корьмедимден таймай.
Не япсынлар?
Барып озь-озьлерини милициягъа теслим этмегс меджбур олалар.
Биз былаштыкъ, сиз куренъиз, деген киби, кенаргъа чскнлип, параны мнлициягъа къыдыртмакъ нстейлер.
Мнлиция Отуз докъузынджынынъ болюк мудиринен багълана, керек адамларгъа бильдириле.
Настяны ве озгъарыджы хадимни милиция машинасына отуртып кене шу колхозгъа алып келелер.
Шоферни юкъусындан турсаталар.
Амбарджыны тапып къапысыны ачтыралар.
Сабагъа къадар учеви амбар толу къартопны бир кошеден дигер кошеге авуштыралар.
Торбачыкъ ёкъ.
«Ер ярылды, ерге кирди»,. дегенлери догъру шей экен.
Сонъра Настяны, озгъарыджы хадимни ве шоферни Таубасыгъа, район милиция болюгине алып келелер...

— Мына санъа дубара.
«Акъылсыз къуюгъа бир таш ата да, къыркъ акъыллы чыкъарамай»,— деди контора алдында турГъан ишчилерден бири.

— Настя башына беляны озю сатып алгъан озю джевап берсин.
Девлет вс халкъ онъа муим иш ишанды.
Орманда чалышкъанларныкъ эмек акъкъына бойле месулнетсиз янашмакъ оладыр даа?

Ишчилер арасында бойле чешит лакъырдылар джайрап башлады.

Мефодий Пантелеевич конторанынь басамакъларындан истемей-истемей тюшти.
О белледи ки, шимди ишчилер оны сарып аладжакълар ве пара талап этеджеклер.
Хайыр, кимсе еринден къыбырдамады.
Базы къадынлар, аксине, Настянынъ тарафыны тутып, лаф этип башладылар:

— Заваллынынъ эвде балачыгъы бар.
Озь башына о къадар параны котерип атмагъандыр, бир себеби олса керек...

Эр кишилер индемедилер.
Мефодий Пантелеевич догъру оларнынъ янына кельди.
Тюневинден берли тамагъы къытыкъланып тургъан доминоджылардан бири:

— Мефодий агъа, къуруды бу, къуруды!—деп тамагъынынъ тюбюни чертип косьтерди.

Яныидаки адам оньфъ къалпагъынынъ къулагъыпдан тартып агъач устюне отуртты.

— Догъру, аркъадашлар!—дедн Мефодий Пантелеевич.
Къуруткъан да бар, къарардан зияде сылаткъан да...

Адамларнынъ къаба кулькюси онынъ сёзюни больди.

— Бу меселеде ишчи сыныфы къабаатлы дегиль,— деи къолуны шакъаджы доминоджынынъ омузына урды.
Сизге бир кунь даа сабыр тюше.
Дирекция, партком, местком эписи бу меселенен огърашалар.
Ярын гъайрыдан чек язып, бухгалтер озю Таубасыгъа кетеджек.

— Озгъармагъа мени алсын!—деп къычырды агъач* лар устюнде отургъан кичкене, арыкъ адамчыкъ.
Халкъ кене хорнен кулип йиберди.

— Агъызынъа агъач кирсин, бу къадар ичмек оладыр даа,— деди Зера къадынларнынъ арасындан.

Мефодий Пантелеевич Зерагъа козь къиясындан бакъып алды, лякин индемеди.
Сонъ кене эр кишилерге тараф айланды да:

— Айдынъ, аркъадашлар, эвлерииъизге къайтынъ, саба ншке!— деди.

Къаршыдаки сокъакъта Мурадасыл пейда олды.
0 адамларгъа якъынлашкъанынен шакъаджылардан бири:

— Олян, акъча алмагъа да бойнунъа отьмек чантасы такъып келесинъ,— деди.

Кене кулькю башлады.
Мурадасыл кимсеге къулакъ асмады, дерсинъ шакъаны эшитмеди.
О адамлариыиъ арасына келип кирди, селямлашты, Мефодий Паителеевичнинъ элини алды.
Шакъаджы адамларнынъ бириси мыскъылиеи оиынъ бойнуиа асувлы тургъан чантагъа илишеджек олды.
Мурадасыл:

— Къолунъны тарт!— деди джиддий бакъышнен.

— О-о-о!
Бу адамгъа эки кунь даа айлыкъ бермесенъ чекеджегинъни корь!

— Зырылдай бер, тилинъ талса бельки тынарсынъ.

Мурадасыл Мефодий Пантелеевичке тараф айланды.

— Сиз манъа аджеле керексиз, Мефодий Пантелеевнч,— дедн ве экиси берабер идареге котерильдилер.

— Муим бнр иш бар, Мефодий Пантелеевич,— дедп о бир шейден къоркъкъан киби.

— Айтса я, элнмден кельсе ярдымгъа азырым.

— Болюк башына кирейик,— дедн Мурадасыл.
— Мумкюн олса парткомны да чагъырынъ.

— Юрь, олар шимди эписи андалар.
Анавы меселе эпнсининъ мийини айландырды.

Мефодий Пантелеевичнинъ «анавы меселе» дегеннни Мурадасыл анъламады.
Чюнки, о эки куньден берли мында ёкъ эди.
Адамларгъа айлыкъ берильмегенини де бильмей.

Болюк башынынъ кабинетине кирднлер.
Мурадасылнынъ селямына болюк башындан башкъа эписн джевап бердилер.
Сонъра кимсе джумгъан агъызыпы ачмады.
Кабннет сукюнет ичннде къалды.
«Керчектен мийлери айлангъан гъалиба», деп тюшюнди Мурадасыл.
Бир къач санне кечкен сонъ, болюк башы Мурадасылгъа козь ташлап:

— Мен сизге керекимми?—деди къайгъылы бакъышнен.
— Айтаджагъынъ олса; айта къой, къулагъым сенде,— деп кене столы устюндеки кягъытларыны къарыштырыи башлады.

Мурадасыл узун аякъларынен эки адым атлап, догъру болюк башынынъ къаршысына кельди.
О хавфсырап козьлерини Мурадасылгъа тикти.
Мурадасыл исе, агъызыны ачмайып, ич бир сёз айтмадан бойнундаки чантаны чыкьарып болюк башынынъ столы устюне ташлады.

— Бу не?— деди о тааджипленип.

— Ачып бакъынъыз,— деди Мурадасыл.

Кабинет ичиндекилер эписи турып столны сарып алдылар.
Болюк башы чантанынъ ильмегиди—къыйынлыкънсн чезмекте эди.
Мурадасылнынъ сабыры тюкенди.
Даянамады.
Кучьлю къолларынен чантаны тартып алды да, болюк башынынъ алдына авдарды.
Столнынъ устюнс

Настяньшъ джонгъан ешиль торбасы тюшти.
Торбаныиъ агъызы килитли.
Ичинде элли беш бинъ...
Болюк ёлбашчылары бири-бирине бакъышып аякъ устюнде къатып къалдылар.
