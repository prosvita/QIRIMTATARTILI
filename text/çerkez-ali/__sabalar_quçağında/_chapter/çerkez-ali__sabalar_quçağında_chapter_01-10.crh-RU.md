### X

Къыш айларында Андрей Андреевичке Алма-Атагъа сыкъ-сыкъ барып кельмек керек олды.
Эр шей телефоннен чезильмей.
Базы меселелерни Министрликке барып, козь- (Козьге келип, аль этмек керек олды.
Баарь якъынлашкъан сайын бу меселелер чокълаша берди.
Каштанов шеэрге сыкъ-сыкъ келип кеткен сонъ, Катеринагъа, эвельде анълашкъанлары киби, совхозгъа эр сефер бармагъа ёл къалмады.
Бу девир ичинде о совхозгъа ялынъыз бир кере кельди.
Шу куню къарлы ягъмур ягъа эди.
Орталыкъ чамур.
Бир эвден дигер эвге бармакъ ичюн аягъынъда чызманъ олмаса, къапыдан чыкъыладжакъ киби дегиль эди.
Катерина къыскъа къонучлы, къар киби бем-беяз чызмачыкъларынен машинадан тюшти, лякин бир адым атлап етиштирамады.
Чызмасынынъ бири балчыкъкъа ?батып къалды.
Бир аягъы устюнде баягъы тургъан сонъ, абынып капрон чорабынен чамургъа басмагъа меджбур «блды.
Андрей Андреевич онынъ балчыкъ ичинде шашмалап къыбырдангъаныны корьсв де, энъкъастан янына бармады.
Катерина бир къолуна чызмасыны алып, озюиниъ тезден кочип келеджек янъы эвининъ азбарыно биринджи кере бойле адым баскъан эди.

Андрей Андреевич сонъундан бу мисальни онъа чокчт юзледи.

«Къар астында, ягъмур тюбюнде чалышкъан ишчи-— нннъ къадрнни эр кес бильмек керек», дей эди о лаф’ чыкъкъанда.
Катеринагъа бу келип-кетюв шубесиз буюк тесир къалдырды.
О эрининъ яшайышыны, турмушыны озь козюнен корьди.
Онынъ ёлбашчылыгъы алтында юзлернен ишчилернинъ тюм-тюз чёль ичинде янъы аят къургъанларыны, манълай терини сильмеге вакъыт тапма& чалышкъанларыны корип шаад олды.

Баарьиинъ аджайип куньлери кельди.
Андрей Андреевич озюнинъ деген вакъытында Катеринаны кочюрип1 кетирди.
Эшьясынынъ бир къысмыны алмады.
Квартирасыны вакъытьгнджа Валерийге ве онынъ анасына къал дырды.

Кой еринде биринджи вакъытларда Катеринанынъ джаны тарсыкъса да, яваш-яваш алышып башлады.
Бу ерлернинъ табиий дюльберлиги, чёллернинъ, дагъларнынъ, энъишли-ёкъушлы къырларнынъ баарь тазелиги ве ниаст инсан аяты ичюн багърында нидже тюрлю бет-берекет сакълагъан топракъ къокъусы онынъ къан дамарына синъип башлады.

— Андрюша, раатлыкъ куню къырларгъа чыкъмайыкъмы?—деди Катерина бир куиь.

— Бакъармыз.
Шимди ишнинъ къайнагъан вакъыты

— Сенде онынъ къайнамагъан вакъыты оладжакъмы Андрей?

— Бу йыл еди бучукъ гектар тютюн сачамыз, КатяКъазахстан топрагъында биринджи кере дюбек етиштиреджекмиз.
Парниклерни бир чыкъып бакъмайсынъмы?’ Энди джамларгъа тиейим деп тургъан шу назик фиделернинъ япрачыкълары устюндеки сув тамчылары тыпкъы къызларнынъ кумюш купелери киби йылтырайлар.
Эшктг олсун адамларгъа!
Ойле фиде етиштирдилер ки, корьсен_ь кубрели тамырлары авучынъа сыгъмай.
Озюмизге еткен сонъ, артып да къаладжакъ.
Тарлада шимди къызгъыниш кете.
Арслановнынъ бригадасы оны бир къач кунь ичинде абрап ташлар.
Яхшы йигит.
Танкчы, фронтовик...

— Сен шу танкчынъны къошмасанъ лаф этамайсынъ, Лндрей.

— Катюша, о танклар, топлар, снарядлар олмагъан олса# мен сени къайдан тапып алыр эдим.
Дженк нидже инсанларны бири-биринден айырды...
Амма бизни къавуштырды, шай дегильми?

Катерина Андрей Андреевичнинъ котеринки рухта олгъаныны кориУи

— Ойле олса, мен Алма-Атагъа барып келейим.
Сенинъ вакъытынъ олгъанда къырларгъа кетермиз,— деди.

— Бар, Катюша.
Лякин, Молдабайны чокъ къыйнама.
Оны тюкяндан-тюкянгъа айдама.
Керек олса озюнъ юрь.

Катерина къувангъанындан Каштановнынъ бетине бакъты да:

— Андрей, ссн асыл пек акъыллысынъ да!
Акъыллы олмасанъ, эльбет де мен санъа чыкъмаз эдим,— деп озь шакъасына озю шакъылдап кульдн.

Саба тютюи тарласына Андрей Андреевични ташлагъан сонъ, Молдабай Катеринаны алып догъру АлмаАтагъа снен кеттнлер.
Ёлнынъ эки тарафында ем-ешиль тазе пиченлик ичинде чешит чечеклер ачкъанлар.
Катерина машинаны токътатты.
Молдабайнен берабер бир къучакъ чечек джыйдылар.
Алма-Атагъа якъынлагъанда ёл кенарында гульгулленип ачкъан «Райка» алмаларындан бир къач пытакъ къопарып, оны да чечек топуна къоштылар.

Катерима догъру озюнинъ квартирасына кельди.
Машинаны азбарда къалдырды ве Молдабайны да эвге давет этти.
Къапыны Валерий ачты.
Анасы эвде ёкъ эди.
Ичери киргенлери кибй Катерина оны тувгъан къардашы киби къучакълап опьти.
Молдабай четке_бурулдыч О Валерийнинъ адыны чокъ эшнтсе де озюни корьмеген эди.
Шунынъ нчюн бу опюшюв онъа пек чиркин олып корюндн.
Стол устюнде анда-мында ташлангъан китаплар тура эдн.

— Я бу кигапларнынъ не къабааты бар?—деди Катерина кулюмсиреп.

— Башыма бир шей кирмеген сонъ...

— Ананъ къайда?

— Путёвка пешинден юре.
Санаториягъа кетеджек.

Мынавы чечеклерни коресинъми, Валерик?
Бутюн ёл- лар чечек ичинде.
Къырларда ким бильсин насылдыр.
Эх, сен бизге бир кельсенъ де, къырларгъа кетсек...

— Институт меселеси бойле олып чыкъкъан сонъ мен вр шейден кечтим.

— Яныкълама.
Сен даа яшсынъ.
Эмек стажы олгъанларгъа бираз башкъаджа бакъыла.
Бу йыл олмаса йылындан...

— Бильмейим,— деди Валерий башыны саркъытып.

Катерина индемеди.
Сонъра, арттаки одагъа кирип, озюнинъ къалдыргъан базы-бир шейлерини джыйыштырмагъа башлады.
Молдабай бир къуджакъ шей сыкъынып машинагъа алып кетти.
Озю де балабан бир богъчаны къолтугъына къыстырды.
Энди Валерийнен сагълыкълашайым дегенде Молдабай къайтып кельди.
О, Катерйнанынъ къолундаки богъчаны алып, тез-тез мердивенлерден тюшип кетти.
Катеринада оиынъ артындан чыкъты.

— Айды, Валерик, мен кеттим,— деди о.
— Ананъа селям айт.
Кель, дагъгъа чыкъармыз!

Валерий индемеди.
Бираз артларындан бакъкъан сонъ, къапыны япты ве столы башына кечип, китапларыны джыйыштырмагъа башлады.

Катерина Молдабайны чокъ къыйнамады.
Машинаны анда-мында айдатмады.
Андрей Андреевичнинъ тенбилегени нчюнми, ёкъса башкъа бир себебтенми, анъламакъ къыйын эди.
Эр алда шсэрге кельген сонъ, бнр де-бнр тюкянгъа кирмейип къайтмакъ базы къадынлар нчюн ич акъылгъа ятаджакъ шей дегиль.
Катернна ялынъыз меркезий Унивсрмагкъа кирди.
Кирдн амма...
Молдабай беклей-беклей безди.
Саба ашамай чыкъкъан эди.
Ичеклери гъыдырдап башлады.

Не нсе, кельди Катерина.
Къолунда бир шей ёкъ.

— Алгъан шенинъиз къайда я?— деди Молдабай Катерина машинагъа минеджекте.

— Бир шей тапмадым,— деди о дарылгъан киби.

Молдабай тааджипленип бакъты, лякин агъызыны ачмады.
«Анълашылгъанына коре о не къыдыргъаныны озю бильмей, ярым кунь даа беклемек керек эди гъалиба», деп тюшюнди.

Шеэрнинъ дживарына чыкътылар.
Совхоз ёлуна буруладжакъта байыр тёпесинде, дюльбер чечеклер арасында кичкене кафетерий бар.

— Къапынайыкъ,— деди Молдабай машинасыны четке бурып.
— Мен ач олсам эр шейге океленем.
Сиз дё ачтырсыз бельки, чырайынъыз ничюндир, кускюн Катерина апа.

Катерина кирпиклерини котерип Молдабайгъа бакъты.
Онынъ айткъанында акъикъат олса керек, экиси сёзсиз анълашты ве машинадан тюштилер.
Эки тарафы чечеклернен ярашгырылгъан таш басамакълардан котерильдилер.
Тнк байыр тёпесинде къуш ювасы киби тургъаи кафетерийге кирдилер.
Ичериде сачлары энъсесинден баскъан бир къач яш радиола динълеп, коньяк сюзелер.
Олар, де Молдабайгъа, де Катеринагъа бакъып мыдырдаштылар.

— Русачка, бизим русачка, севги не демек къазахча?!
— деп кульди бириси.

Молдабай отургъан еринден бир силькинди, лякин Катерина онынъ къолундан тартып ерине отуртты.

— Эмиет берме шу буруны былашыкъларгъа,— деди о.
Сонъра эки сосиска, эки фильджан къара къаве алып ашамагъа башладылар.

— Русачкагъа тек сосиска олсун!—деп къычырды кене шу агъызы къычыгъан яш.
Янындакилери кулъдилер, Оларнынъ кульгенинден зевкъланып бу яш даа отькюр сеснен:

— Азлыкъ этсе мен къошарым1— деп хахылдады.

Молдабай даянамады.
Еринден атылып турды.
Яшнынъ диваргъа таякдырып къойгъан гнтарасыны илиндирип алды да:

— Текрарла бир даа!— деди Молдабай яшнынъ козюне бакъып.

Яш недир айтаджакъ олып агъызыны ачкъан эди Катерина:

— Ялварам, керекмей!—деп къычырды.

Молдабай гитараны яшнынъ къолуна туттырды ве серт-серт сёйленип кафетерийнинъ къапысыны косьтерди.
Яшлар эписи омузларыны къысып онынъ артындан турып чыкътылар.
Радиола токътады, кафетерйни тынчлыкъ басты.
Молдабай бираз къапынып озюне кельген соньг эки къаве даа алды.
Лякин, Катерина ичмеди.

Елгъа чыкътылар.
Бир ерге токътамай кеттилер.
Ялынъыз совхозгъа якъынлашкъанда, чёль ортасындакн кичкене аулгъа сув ичмеге кирднлер.
Беш-он эвден нбарет бу аулнынъ ортасында тёпеси ачыкъ, тек дёрт дивары къалгъан бир къаралты бар.
Молдабай машинасыны догъру бу азбаргъа айдап кирди.
Мында, терлеп-пншин янакълары устюнде туз лекелери къатып къалгъан бир къазах агъач ёнмакъта эди.
Молдабайнынъ козю кенарда тургъан агъачларгъа тюшти.

— Эвнинъ тёпесинеми?—деди о агъачларгъа таба башыны силькип.
Къазах индемеди, озь ишини девам эте берди.
Дивар артындан башы эки-учь тюрлю шалгъа сарувлы, тек эки козю корюнген бир къадын чыкъты.
О Молдабайгъа якъынджа келип, къолундаки къопкъаны ерге ташлады ве кери къайтты.
Молдабай къопкъаны алып, Катеринагъа узатаджакъ олды.
О, «ичмек истемейим» манасында башыны саллады.
Молдабай эки къолунеп къопкъанынъ кенарларындан тутып, башынынъ устюне котерди.
Дудакълары арасындан чыбырта берип, къангъандже ичти...

Олар совхозгъа келип чыкътылар.
Андрей Андреевич эвинде ёкъ эди.
Молдабай оны эвинден тапарым деп акъылына биле кетирмеди.
Катеринанынъ абур-чубурларыны ичери кнрсетти ве аджеле суретте тютюн тарласына догъру ёнеп кетги.
Тарлада Каштанов ёкъ эди.
Сабадан берли о тарлада не ишлесин?

«Манъа оны мытлакъ тапмакъ керек», деди Молдабай озь-озюне ве машинасыны къуруджылыкъ объектлерине тараф айдады.

Энди къурулып битмекте олгъан тютюн араны янында Каштановны расткетирди.
О, Молдабайдан насыл барыпкельгенини, я да Катерина акъкъында нч бир шей сорамады.
Прорабнен экиси янъы темели къойылып башлагъан учюнджи тютюн аранынынъ чертёжларыны бакъып тура эдилер.

— Сиз манъа аджеле керексинъиз,— деди Молдабай директорнынъ янында машинаны токътатып.

Каштанов онынъ джиддийлигини корип, машинагъа таба адымлады.
Молдабай ич бир шей айтмадан стартерге басты.
Каштанов машинанынъ ачыкъ къапысына башыны сокъты.

— Не олды?—деди о ерлешкен сонъ.

— Олгъан шей ёкъ.
Катерина Мануйловна эвде.
Яхшы барып кельдик.
Кафетерийде къырчангининъ бириси илишеджек олды, козюне бакъкъанымнен сусты.

— Кимге, Катеринагъамы?

— Экимизге де.

Каштанов кульди.
Сонъра Молдабайны Алма-Ата ёлуна бурулгъаныны эслеп:

— Сен къайда ашыкъасынъ?— деди.

— Андрей Андреевич иш куню битти, ойлеми?
Эр вакъыт мен сизни динълеп юрем, шимди сиз мени динълейджексиз.

— Кене бешбармакъкъа алып кетесинъ гъалиба?
Молдабай индемеди.
Машина топракъ ёлгъа бурулды.

Къаршыда деми кирип сув ичкен аулнынъ эвчиклери корюнди.
Молдабай ачувлы.
Не ичюн аджеба?
Буны Кашганов анълап оламай.
«Ёкъса, анавы «къырчанги яш» меселесими?
Ёкъса, Катерина онынъ зытына токъундымы экен?» Андрей Андреевич бираз хаялланып &етти.
Молдабай эп индемей.
Машина догъру Алма-Атадан къайткъанда оларнынъ кирип сув ичкен азбарыиынъ алдына келип токътады.

Къазах энди экинджи агъачны ёнуп битирмекте эди.
Молдабай машинадан тюшти.
Каштановны якъын ча1ъырды ве кенарда обанен тургъан агъачларнынъ яныиа алып кельди.

— Таныйсызмы?—деди Молдабай агъачларны ерге авдарып.

Андрей Андреевич индемеди.
Сонъра, Молдабай эки данесинн аягъынен тюртип:

— Буларны да танымайсызмы, Андрей Андреевич?— деди.

Каштановныиъ козю ортадаки къалын арчагъа тюшти.
Лякин, ич бнр шей хатырлап оламады.

— Мынавы агъачны,— деди Молдабай,— илькиде экимиз бсрабср пычкъан эдик.
Мына тюбюнде сизинъ балта нзлеринъиз.
Ягъмур астына къаладжакъмыз деп, пытакъларыны мен ашыкъып темизлегенде тёпесини пыч.майып балтанен кесип алдым да, атешке ташладым.
Мына онынъ уджу.

Молдабай агъачнынъ уджуны айландырып Каштановкъа косьтерди.

— Мынавы агъачларны исе биз кесмедик.
Аркъадашларнынъки олса керек...

Каштанов агъачларгъа бакъып бнраз тюшюндн ве Молдабайнынъ зеинине шашты.
Сонъра бир агъачнынъ устюне отурып, бираз кулюмсиреп къазахнен лаф этип башлады.

— Сатын алдынъмы?—деди Каштанов.

— Дёрт юз сом,— деп къазах дёрт пармагъыны косьтерди.

— Секиз агъач...
Демек, данеси эллн сомдан?

Къазах разы олгъан киби башыиы саллады.

— Кимдеи алдынъ?

Къазах къолларынен тариф этип:

— Шофер алчакъ бойлу, онынъ.янында отургъан адам узун бойлу, козьлюклери бар эди,— деди.

— Мин машинагъа!— деди Каштачов еринден турып.

Къазах минмейджек олды.
Молдабайгъа бакъты.
Лякин онынъ джиддий юзюни корьген сонъ къазахча бир шейлер айта-айта машинанынъ артына ерлешти.

Андрей Андреевнч къазахнен берабер идареде тюшип къалды.
Молдабайны исе, Матвей Петровичнен прорабны кетирмеге ёллады.
Арадан чокъ кечмеди инженер ве прораб директорнынъ кабйнетине келип кирдилер.
Селямлашты ве скемлеге ерлештилер.
Не прораб, не де инженер четте тургъан къазахкъа эмиет бермедилер..

— Таныйсызмы бу кишини?—деди Каштанов, Матвей Петровичке бакъып.

— Эсимде ёкъ,— деди Матвей Петрович.

Шаи дегенде къазах еринден атылып турды.

— Танымайсынъ э?
Таныйсынъ!..— деп онъа пармагъыны саллады.
— Бешбармакъ яхш-ымы?
Яхшы.
Танымайсынъ э?—деди онъа текрар къыйыш-къыйыш бакъыи.

Андрей Андреевичнинъ къашлары туюклснди.
Озюнинъ биринджи ярдымджылары арасындан бойле алчакълыкъкъа къатылгъан адамлар чыкъар деп, о ич бнр вакъыт тюшюнмеген эди.
«Матвей Петрович инженер.
Яшайышы менимкинден экснк дегиль»; деп тюшюнди дирсктор.
«Онынъ къолунда ялынъыз агъачмы?
Я даа нидже тюрлю кьуруджылыкъ материаллары бар.
Насыл олды да, Матвей Петровичнинъ бойле шейге къолу барды?..»

Бу тюшюнджелер Андрей Андреевичнинъ мийинден бир ан нчинде йылдырым киби келип кечтилер.

— Къач кумюш алдынъ бу адамдан!—деди Каштанов серт давушнен.

Матвей Петровичке ялан айтмагъа сыра къалмады.

— Дёрт юз, лякин мен дегиль...

— Сус!
Чыкъар параны столгъа къой!

— Шимди парам ёкъ Мен онынънен анълашырым.

— Эки саат муддет санъа.
Меним козюм алдында бу адамнынъ парасыны къайтарып береджексинъ!

— Бугунь япамам, Андрей Андреевич!

— Япарсынъ!
Директор айттымы, битти!
Молдабай, кель бу якъкъа!
Сен прорабны алып кет.
Кеч олса да, бир эки адам тапыи анавы агъачларны юклеп ерине кетирсинлер.

Шай дегенде къазах кене атылып турды.

— Бермем, бермем!—деди о.
— Мен пул тёледим!

— Пулны санъа берирлер.
Эки сааттен!—деди директор эки пармагъыны косьтерип.

Матвей Петрович козьлюклерини такъты.
Пармакъ уджларына басып къапыдан чыкъып кетти.
Каштанов кабинетинде документлерни, куньделик почтаны къарыштырып къалды.

Бир саат къыркъ беш дакъкъа дегенде Матвей Петрович къайтып кельди.

— Багъышланъыз, Андрей Андреевич,— деп стол устюне дёрт юз кумюш пара ташлады.

— Ал параны стол устюнден!— деди Каштанов онъа бакъмайып.
— Базагъа бар, агъачны къабул этип ал ве къартнынъ парасыны прорабнынъ козю алдында къайтарып бер!

Матвей Петровнч агъызына сув алгъан адам киби «ч бир сёзсиз чыкъып кетти.

Эки куньден сонъ, партия тешкиляты Матвей Петровичнинъ меселесини бакъты.
Оны этрафлыджа динъ_ледилер.
Паргия тешкилятынынъ секретары Къурбанбеков къач кере онынъ эвине барды.
Бала-чагъасынен, къадыны ве къомшуларынен субетлешти.

— Мен сизинъ эвинъизде олдым,— деди Къурбанбеков.
— Аркъадашынъызнен лаф эттим.
Яшайышынъыз яхшы.
Эвде эр шейинъиз етерлик.
Яхшы къадынынъыз, тоз-томалакъ огъланчыгъынъыз бар.
Сизге бойле чиркин ёлгъа тюшмеге аиле яшайышынъызда ич бир тюрлю себеб ёкъ.
Мен анъламайым.
Сизни не меджбур этти?

— Мен агъач саткъаным ёкъ, алып кеткеним де ёкъ.
Онынъ манъа кереклиги де ёкъ,— деди Матвей Петрович.
— Мен шу аулгъа эр вакъыт барам.
Къазах достларым мени сая-севелер.
Къумыс берелер, кяде бир бешбармакънен сыйлайлар.

— Ички чыкъаралармы?
— деп онынъ сёзюни больди

Къурбанбеков.

— Онсыз олмай эбет.

— Девам эт, девам эт,— деди Каштанов

— Мен бираз кейф алгъан эдим.
Бакъсам азбарда Муртаза машинасындан агъач бошата.
Мен онынъ къазахтан акъча алгъанындан хаберим ёкъ.
Ашадыкъ, ичтик.
Баягъы вакъыт олды.
Гедже мени эвге Муртаза кетирди.
Экинджи кушо, мен ишке чыкъкъанымнен, Муртазаны чагъырдым.
Пек къатты сёгдим.
О манъа ялварды,— бир яптым, бир даа бойле шейге булашмам,— деди.
Тюшюндим.
Озю пек яхшы йигит.
Зенаатынынъ севдасы.
Геджекуньдюз къайда ёлласанъ кете, берильген вазифеии бир минсиз эда эте.
Биринджи кере багъышлайым, эгер бир даа бойле шей япсанъ, манъа джанынъ агъырмасын, джезанъны алырсынъ!—дедим.

— Къарткъа къайтарып берген дёрт юз кумюшни къайдан алдынъ?—дедн Къурбанбеков.

— Муртазадан.
Меселени анълагъаны.
киби, бир лаф айтмады.
чыкъарды берди.

— Анълашылды,— деди Каштанов.
— Биз Муртазанен айрыджа лаф этермиз.
Сонъра прорабкъа айланып:

— Биз дагъгъа кеткенде шу Муртаза дегеи шофер бар эдими?—дедн.

— Бар эд_ Андрей Андреевич,— деди прораб.
— Мен Матвей Петровичнинъ айткъанынен разым,— дсп къошты сонъундан.
— Муртаза акъикъатен ншкир нигит.
Ойле адамларгъа мукъайт янашмакъ ксрекмиэ.
Мснимдже онынъле айры лаф этильсни.
Бу меселе халкъ арасына чыкъмасын.
Эгер онъа яхшы-яхшы айтылса, озь къабаатыны таныр ве илериде ншке даа зняде сарылыр Онынъ табиатыны мен бнлем.
Адамлар, кимерде тюшюнмей иш япалар, сонъундан бинъ пешман олалар.
Чалыкъ адам.
Янъылгъандыр.
Иш масхаралыкъкъа чыкъмасын.
Эгер о бу меселени анъласа, секиз агъач еринс геджс барып бир машнна агъач кетирир.

— Эр алда бойле шейлер ичюн адамнынъ башыны сыйпамайлар,— деди Къурбанбеков.
— Агъач бизим ичюн шимди ьлтындан къыйметли.
Озь хозяйствомызда ишчи къолу етишмегенине бакъмадан Леспромхозгъа вакъытынджа чалышмагъа адам ёлладыкъ.
Намуслы адам эр ерде озюни косьтере экен.
Мына тюневин Чамлыкътан мектюп алдыкъ.
Бизим Мурадасылгъа Леспромхоз дирекциясынынъ тешеккюри бар.

Къурбанбеков мектюпны окъуды ве кене сёзюни девам этти:

— Муртаза меселеси, анълашылды — деди о.
— Буны Андрей Андреевичке ташлаймыз.
Мени Матвей Петрович пек раатсызлай Сизнинъ айткъанынъызгъа дикъкъат этсек, озюнъизни бир шейде къабаатлы танымайсыз, ойлеми, Матвей Петрович?
Амма сиз къабаатлысыз.
Сизни о аулгъа бармагъа не меджбур эте?
Догърусыны айткъанда, ракъы меджбур эте.
Сиз адамларнынъ козю алдында, озь ншчилеринъиз алдында бу меселенинъ къолайсызлыгъыиы билесиз ве онынъ ичюн озюнъизге тынч кошечик тапкъансыз.
Эвге эр вакъыт кейфли келесиз.
Эм сиз бу меселеге ничюндир сыкъча урунып башладынъыз.
Бизге бунынъ себеби къаранлыкъ.
Сиз муим иште чалышасыз.
Озь вазифенъизни яхшы беджересиз.
Эгер тамагъынъыз кьытыкълана берсе, бунынъ сонъу яхшылыкънен битмез.

Аркъадашлар эписи озь фикирлерини айттылар.
Матвей Петровични бабаджа тенбиледилер ве озюни къолгъа алмасыны теклиф эттилер.
Онынъ темиз юректен озь къабаатыиы таныгъаныны ве биринджи кере янълышкъаныны козь огюне аларакъ, къатты тазирнен озь ишинде къалдырмагъа къарар бердилер.
