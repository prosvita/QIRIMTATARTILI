### VI

Боденеджиев бир къач ишчинен берабер Валерийни Алма-Атагъа кересте юклемеге йиберди.
Машинанынъ кабинасында Матвей Петрович отура.
Онынъ козьлери мунарлы, чырайы кускюн.
Тамам учь ай олды агъызына юз грамм алмагъаны.
Ичмегенинден берли семирип башлады.
Бети тёгерекленди, манълайынынъ ортасындаки терен чызыкълар азгъана язылдылар.
Ким биле, бельки бугуньки иш чыкъып къалмагъан олса, о кене ичмез эди.
Эвинден, совхоздан тышкъа чыкъкъанынен онынъ дудакълары курмекленип къалды.
Машина Джанашар озенининъ копюрини кечкенинен ёл четиндеки кичкене тюкянныиь янына якъынлагъанда ишчилер кабинанынъ тспесини шамарламагъа башладылар.
Шофер меселени анълады ве тюкяннынъ къаршысына келип токътады.
Ишчилер кузовдан сычрап тюштилер ве бири-бири артындан тюкянгъа кирип кеттилер.
Машинада ялынъыз Валерик отурып къалды.
Онынъ джебинде бир капик ёкъ эди.
Матвсй Петрович кабинада.
шофернинъ янына тарсыкъып отура.
Лякин озь-озюнен курешип еринден къыбырдамамагъа тырыша.
Джебиии къармалады.
Папирос якъмагъа истеди.
Орьселепип къалгъан «Хан-тенгри» къутусыны чыкъаргъанда къолуна учь кумюш илишти.
Оны авучына сыкъып бираз тутты, лякин тюкянгъа тараф башы бурулып-бурулып кеткенини озю дуймай къалды.
Ишчилер шакъалашып, зийчув олып тюкяндан чыкътылар.
Матвен Петровнч биревининъ джебинде тюртип турпзан шишенинъ башыны корьгенинен кабннанынъ къапысына япышты.

— Огур еринъде!—деди шофер къаба давушнен онынъ енъинден тутып.

— Меи аля даа анавы агъач меселесини унутманым.
Эгер, бир ютум ютып келирсинъ машинадан тюшюририм.
Каштановчынъ алдында къызармагъа вакътым ёкъ!

Матвсй Петрович индёмей кабинанынъ къапысыны тартты.
Агъызындаки папиросны пенджереден котерип атты ве къакъырьш тюкюрди.
Ачувындан къоллары къалтырап башлады.
Отургъан еринде къыбырдана берди.
Дерсинъ опынъ янбашларына къыджыткъан окъалайлар.

Машина Алма-Ата вокзалына келип, кересте юкли вагонгъа янашты.
Матвей Петрович документлерни догъурлап кельгеп сонъ вагонны ачып бердилер.
Леспромхоздан совхозгъа адресленген бу вагоннынъ агъачыны бир куньде бошатмакъ керек.

Ишчнлер машинаны юклемеге башлагъанларынен Магвей Петровнч козьден гъайып олып кетти.
Джебиндеки анавы учь кумюш оиъа раатлыкъ бермедн.
Вокзал мейданына чыкъты, башыны алып кете бердн.
Янъы ешерип башлагъан тереклернинъ арасындан онынъ бурнуна «кеспе» къокъусы урды.
Багъча тарафкъа бурулды, къазах миллий орьнеклсринеи безетилип япылгъан язлыкъ «Асхана»гьа кирди.
Мында ялынъыз кеспе пишнриле...
Бу, къазахнынъ севген ашы.
Ичннде эти де бар, къамыры да.

Матвей Петрович кошедеки столгъа ерлешип отурды.
Козюиинъ къаршысында буфет.
Къырмызы юзлю, семиз къазах къадыны буфетнинъ ичинде муштери беклеп тура Матвей Петровнчнинъ алдына бир чанакъ кеспе шорбасы кетирнп къойдылар.
Мында ойле адет экен.
Столгъа келип отурдынъмы, кеспе ашамагъа киргенинъ белли.
Офиниантка аман сенинъ алдыньа чечекли терен чанакъны кетнрип къоя.
Матвей Петрович элине къашыкъны алгъаны киби, буфетчи къадынгъа бакъты.
Къадын исе, онъа келнп отургъанындан берли козь къиясындан бакъып тур_! эди.
Олар бири-бирини анъладылар.
Буфетчи къадын йылтыравукъ тырнагъынен коньяк шншесини чертип косьтерди.
Матвей Петрович «ёкъ» деген манада башыны силькти.
Къадыннынъ чырайы бозулды.
Козьлерини Матвеп Петровнчтен алды.
Ичери эки къазах кирди.
Бириси, узун бойлу, экинджиси алчачыкъ шишман.
Узун бойлу сою догъру буфетчининъ алдына барды.
Кичкене джепчигннден бутюн юзерликни чыкъарып, къадынгъа узатты.
Къа* дын нч бир шей сорамайып, столнынъ астындан къурсакълы бир шише Мысыр коньягы чыкъарды.
Столгъа отургъан шишман союна бакъып, кулюмсиреди ве шишеиниъ тапасыны бурып ачмагъа башлады.
Эки узун -къадени тёпесине къадар толдургъаиынеи.
юзерликни алып чекмеджеге ташлады.
Козь кънясындаи кене шишмангъа бакъып кульдн.
Кеспени ашап, башлары думанланын башлагъанынен, буфетчи къадын бир тепси бавурсакъ алып, оларнынъ янына кельди.
Бир шейлер айтышып шакъылдап кульдплер.
Къадын тепсиден бир дане бавурсакъ алып, боялы дудакъларына тийдирмейип агъызына къапты.
Сонъра бош къаделернн джыйыштырып кетеджек олды.
Семнз къазах онъа экн пармагъыны косьтерди.
Буфетчи къадын истемей-истемей шишенинъ тюбюнде къалгъан коньякны кене шу къаделерге бошатып кетирди.
Ашап, ичип, козьлери баягъы тёгерекленген сонъ, экиси де турып къапыгъа догърулдылар.
Буфетчи къадын айнеджиликнен ырджайып, козьлерини къыйыштырып, оларнен хайырлашайым дегенде, узун бойлу къазах догъру онынъ янына кельди де:

— Пулумды бер!— деп къычырды.

Буфетчи къадын бир сёз айтмайып бир къырмызы онарлыкъ чыкъарып узатты.

— Ене он сум!— деди о.

Буфетчи он кумюш даа чыкъарып атты.
Акъча онынъ аякълары устюне тюшти.

— Ал ып бср!—деди ачувланып.
Оларнынъ арасынлне олып кечкенини анъламагъан официантка келип он кумюшни котерип оиъа узатты.

Матвен Пегрович кеснени ашап битиралмады.
Маддеси ёкъ.
Ашагъан ашы тамагъында тыкъылып къала.
Сигаретнинъ бирини ташлай.
дигеринн якъа.
Турып буфетчининъ янына бараджакъ ола, амма шофернинъ айткъаныны хатырлай, еринден къыбырдамай.
Энди къайтаджакъ олып котерильди, къапы янына кельгенде аякълары чаналаиды.
Буфетчп къадыи онынъ токъталгъаныны корип «кель» деген манада козюни къымды.
Матвей Петрович кельди.
Буфетчн къадын коньяк шишесине къолуны узатаджакъта Матвей Петрович башыкы терс къакъып.
шарап шишесини косьтерди.
Къолларыны къалтыратып.
аякъ устюнде бир стакан «Солнцедар» котернп ичти де, агъызына спгарстини къапып тез-тез чыкъып кетти.

Мшчплер машннаны энди юклеп битирген эдилер.
Шо- (|)С|) Матвей Петровнчни корьгенинен:— Абдест бозулдымы?—деп сертейди.
Сонъра документине имза чектирип совхозгъа таба ёл алды.

Экинджи машина, ничюндир, аля даа кельмей.
Ишчилер фуфайкаларыны срге тёшеп ерлештилер.
«Бираз къапынып алайыкъ, дедн олар ве ашамагъа эвден ким не алып кельген олса.
ортагъа чыкъардылар.
Ерге тёшельген газетанынъ устюнде сувгъа пишкен къартоп, отьмск, согъан, сарымсакъ, сувып къалгъан чиберек, морпатильджан туршусы.
кабачки икрасы ве дигер ашлар обаланып къалдылар.
Термоснынъ къапачыгъыны чыкъарып, невбетнен ракъы сюзмеге башладылар.
Сыра Валерикке кельдн.
Ичмеди.
Зорладылар.
Тюрлю сёзлер айтып зыкъарладылар, кене ичмеди.

— Мен ракъынынъ леззетини бильмейим, агъызыма алмам,— деди Валерий.

—- Сен даа чокъ шейнинъ леззетини бильмейсииъ!— деди бириси.

— Вазгеч шуны, бильмесе билир, даа яш,— дедн дигери ве эписи дженнетте ерлернни корьген киби шакъылдап йибердилер.

— Ичмегенннъ ярамай дегиль, кадай, бизге чокъча къалыр,— деди пошычыгъындан чиберек чыкъарып къойгъан татар ннгити.

— Ичмесенъ, ичме, ашамакъ керексинъ!—деди патильджан туршусы чыкъаргъан сою.

Шай дегенде Валерий узанып бир парча отьмекнен согъан алды.

— Чиберек ал, чиберек!—деди оНъа кене шу йнгиг агъызына къартоп шыплап.
Сонъра, къолундаки отьмекнинъ чёкюрли кошесини сарымсакъламагьа башлады.

Машинаны озгъарып кеткен Матвей Петровнч келип къалды.
Эписи зий-чув олып, онъа ер косьтердилер ве ракъы туттурдылар.
Ерге отурмады ракъыны алды.
Ичкен сонъ, агъызына кене сигаретини тыкъты.
Къартои, отьмек узаттылар, алмады.

Шакъалашып баягъы вакъыткечирдилер.
Экннджи рейске ЗИЛ кельдн.
Онынъ артындан арды-сыра кельген машиналарны юклеп, алель-аджеле автовокзалгъа ашыкътылар.
Сонъки машинанынъ кабннасыида Матвсй Петровичнен Валерий къалды.

Алма-Атанынъ дживарына чыкъар-чыкъмаз Матвсн Петрович шашмалап башлады.
О энди баягъы кейфлснген эди.
Ёлда шофернн раатсызлай.
Опынъ къолундан тута, рульге узана, агъызындаи не чыкъкъаныны озю бильмей...

Кунеш энди байырлар артына саркъмакъта эди.
Онынъ айдын нурлары ёлнынъ эки тарафыны къаплаи алгълн юксек тереклер арасындан кечии, асфальтнп нылтырата, козюнъни къамаштыралар.
Шофер акъшам къаранлыгъы чёккенге къадар совхозгъа барыи етишмеге ашыкъа.
Лякин, юкли машинаны къарардан зняде айдамэгъа истемей.
Бундан да башкъа, Матвей Петрович токътамай онъа къылынып тура.
Машина Таскъансувгъа якъынлашты.
Автобус токътагъан ерде шофер Матвей Петровичнен Валерийни тюшюрмеге къарар берди.
Валерий эльбет де оны ташламай.
Автобус кельсе минип кетеджеклер.
Лякин, Матвей Петрович Валерийни эп тюкянгъа тараф тарткъычлай.

— Мен сени бир якъкъа йибермем!
Эвинъе алып бараджагъым!— дей Валерий.

— Эвим де ёкъ, балам да ёкъ, йибер мени!
Эписини фашистлер якътылар!— деп къычырыкълай.
Валерий кене йибермей.

— Йибер мени сопляк!— деп Валерийнинъ якъасына япышты.
Автобуснынъ кельмесине баягъы вакъыт даа бар эди.
Валерий онынъ къолуны къуртарып аладжакъта ёл кенарындаки отлар устюне чалкъа тюшти.
Бу вакъыт экиси юзме-юз келип, бири-бирининъ козюнс бакътылар, Экн мавы козь.
Лякии бу козьлерде насыл сыр сакълы экенини олар анълап оламадылар.
