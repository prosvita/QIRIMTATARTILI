### III

Матвей Петрович ве Чешмеджиева медпунктта корюштилер.
Бу шартны Айрие онъа тюневин ёллагъан кягъытында язып бильдирген эди.
«Эр алда эким ичюн энъ келишикли ер медпункттыр» деп тюшюнди о.

Чешмеджиева Матвей Петровични этрафлыджа динълеп бакъгы ве айни шу Валерийке берген вазифесини ондан да талап этти.

— Не вакъыт язып кетирирсинънз, сонъра мен сизнен лаф этерим,— деди Чешмеджиева къыскъадан.
Матвей Петрович разы олды ве эки куньден бутюн кечмишини бир дефтерге язып кетирмеге сёз берди.

— Меракълы адам,— деди Чешмеджиева Матвей Петрович чыкъып кеткен сонъ.
— Онъа мытлакъ бир-къач гипноз япмакъ керек.
Лякин бу шейлер, Айрие, шимди меним вазифеме кирмей.
Мен мында раатламагъа кельдим.
Биз совет экимлеримиз.
Эпимизнинъ джевап берген, даима чалышып тургъан белли еримиз бар.
Меним бу ишке акъкъым ёкътыр.
Акъыл танышмагъа ве базы бир меслеатлар бермеге мумкюн.
О якъы хастанынъ озь иши.
Эр алда экимликтен башкъа инсансынъ эбет.
Къаршынъа догърулы кельген сонъ адамнынъ кокрегинден итеп кьайтаралмайсынъ.
Бакъайыкъ, обириси кунь мен оларгъа керек шейлерни айтып анълатмагъа тырышырым.
Элимден кельген ярдымны япарым.

— Огъурлы аякънен кельген экинсиз, Земине Гъафаровна,— деди Айрие.
Сиз кельген куню Арслановкъа да, Макъпулеге де орден бердилер.
Макъпуле бугунь акъшам сизни мусафир чагъыра.
Шимди эвде тынчлыкъ.
Юринъ ичери, куньдюз бираз ятыньыз, раатланынъыз.
Ярын истесенънз Арслановнынъ бригадасына чыкъармыз.
Янъы машиналарнен насыл фиде отурткъанларыны сейир этермиз.
Ишчилер тарлада беяз халатлы адам корьселер пек севелер.
Мен невбетнен бутюн бригадаларны айланып чыкъам.
Эм темиз авада юрем, эм ишчилернинъ хатирини тапам.
Не япайым.
Кой еринде бойле зенаатта чалышкъан сонъ эписине къатланаджакъсынъ.

— Институткъа кирмек керек эдинъ, Айрие.
Сенден пек яхшы эким олур эди.

— Вакъыт мусааде этмеди, Земине апте.
Энди яшайышны бир ёлуна къойдым дегенде эки баланынъ анасы олмагъа сыра кельди.
Самединге эвлендим.
Гъиябий факультетке кирмеге мумкюн эди, лякин зенаатымны авуштырмагъа истемедим.
Энди алий бильгини балаларымызгъа бермеге тырышамыз.
Бизге коре олар чокъ бахтлылар.
Дженк фелякети корьмедилер, тынчлыкъ ве боллукъта яшайлар.
Мурад эткенге шимдики девирде окъуп алим олмасы не, бир шей дегиль.

— Догъру айтасынъ.
Мурад эткенге...
Биз де къолайлыкънен окъуп эким олмадыкъ.
Эр шей мурадкъа багълы екен...

Олар бу ерде лакъырдыны токътатып эвге кирдилер.
Себиля къартий оджакъ башында бир шей къарыштырып тура эди.

— Киринъиз, къызым, саба эрте чыкъып кеттинъыз, къаве биле ичмединъиз,— деди къартий.

Чешмеджиева ичери кирди.
Эвде кимсе екъ эди.
Сусанна беяз ястыкъкъа сачларыны джайратып татлы-татлы юкъламакъта эди.
Себиля къартий къаве кетирди.
Учеви де янаша одагъа чыкъып къаве ичмеге тутундылар.

— Лафынъызны девам этсенъиз, Земине апте,— деди Айрие дудакълары арасына кичкене шекер парчачыгъы къыстырып.

— Мен о вакъыт беш яшында эдим,— деп сёзюни девам этти Чешмеджиева.
— Анам пек агъыр хасталанды.
Биз къартбабамнен бир эвде яшай эдик.
Тизем мени пек север эди.
Яныма кельди де,— ананъны башкъа бир шеэрге алып кеттилер,— деди.
Мен ойнап отургъан еримде тарс токътадым ве тикилип тиземнинъ козюне бакътым.
— Анамны башкъа шеэрге не ичюн алып кеттилер, я мени де не ичюн алмадылар?—дедим.
Тизем меним къолумдан тутып, софагъа алып чыкъты.
Анамнынъ яткъан одасынынъ къапысыны ачты да:
— Мына коресинъми, ананъны йокъ,— деди.
Акъикъатен ода бош эди.
Анамнынъ яткъан кроваты устюнде тёшеги тыгъыртылып, джыйыштырылгъан эди.
Бу ерде тизем бетини оглюгинен къапатып агъламагъа башлады.
Бизим янымызда ортанджы агъам тура эди.
О, де тиземе, де манъа бакъты да софагъа чыкъты.
Анълашылгъанына коре о мени де агълар деп къоркъа экен.
Мен агъламадым.
Аксине, тиземнинъ гонълюни алмагъа тырыштым.

— Агъламанъ, тизе, анам тезден къайтып келир,— дедим.
Бу сёзлернен мен эм тиземни, эм де озюмни къолгъа алдым, сонъ экимиз де агъламадыкъ.
О вакъыт тизем меним сёзлеримни текрарлады:
«Эбет, эбет къызым, ананъ тезден къайтып келир».

Тизем бираз тынчлангъан сонъ, меним антерчигимни, явлучыгъымны, чорапларымны топлап бир богъчагъа къойды да:
«Мына къызым, ананъ кельгендже енгенънинь эвинде отураджакъсынъ, юр кетейик, анда сени беклейлер», деди.
Сонъундан анъладым ки, анамны носилканен алып чыкъкъанда мени корьмесин деп сакъламакъ истеген экенлер.
Бир къач куньден сонъ, меним башыма апансыздан бир къаза даа кельди.
Мердивенден йыкъылдым ве къолумны сындырдым.
Ойле кийик сеснен къычырып агьладым ки, бир къач дакъикъа ичинде бутюн аилеми» меним башыма топланды.
Къолум шишмеге башлады.
Текяран тутып бакъаджакъ олсалар, агърысына даянамайып сесим-седа кетип агъладым.
Эмджем мени къучагъына котерип, догъру хастаханеге кельди.
Сыныкъ къолумныиъ пармагъында оюнджакъ ерине кьуллангъан юзюгим бар эди.
Оны не исе, зорнен кесип, шишик пармагъымдан чыкъарып ташладылар.
Сонъра эмджем мени сыныкъчыкъыкъларны ерине къойгъан бир белли адам бар экен, онынъ эвине алып кетти.
Мени столгъа отуртып, къолумны тартты, ерине къойды сонъра киришлеп байлады ве энъсеме асты.
Бу шейлерни япкъан адам манъа шашып къалды.
Чюнки мен чыдаялмайджакъ агърыгъа даянып, сесимни биле чыкъармадым.

— Вай балам,— деди Себиля апте,— Дохтур оладжагъынъ та яшлыгъынъдан белли экен де.

— Эбет, мен де оны айтмакъ истейим.
Сонъра, бутюн къорантамызнен меним чыдамлы экснимни айтып юрдилер.
Бир-къач куньден сонъ, бу хабер бабама барып етти.
О мени ич де сегмез ве урмаз эди.
Тизлери устюне отуртты да:—Ах меним къызым, «Кобете кенар» къызым,— деп охшады.

— Ойле дегени не экен?—деди Себиля апте.

— Анам меним сачларымны орип, башымнынъ тёгерегине айландырып багълар эди.
Бу шей, ничюндир, бабама кобетенинъ кенарыны хатырлатыр экен.

— Ананъызгъа не олгъан экен?—деди Айрие.

— Анам о вакъыт пек агъыр операциядан къуртулып кельди.
Лякин, даа пек чокъ вакъыт еринден турмайып яткъан эди.
Бир къач ай девамында бизим эвге сыкъсыкъ эким келип турды.
Бу эким дюльбер ве шакъаджы бир яш адам эди.
Балаларны севсе керек, эр кельгенде мени охшар ве кульдирин кетер эди.
Меним чыкъаргъан ресимлеримнн къолуна алып бакъар ве макътар эди.
Бу эким менде насылдыр бир кемалатлыкъ корип:

— Сен доктор оладжакъсынъ!— дей эди.
Шимди мен онынъ сёзлерини хатырлайым да, озь-озюмден сорайым:
«Аджеба о адам ничюн манъа рессам оладжакъсынъ демеди де, доктор оладжакъсынъ», деди?
Бельки мен рессам олур эдим.
Амма о бутюн вакъыт «доктор оладжакъсынъ» деп юрди.
Кимерде башындан шапкесини чыкъарып меним башыма кийдирир де, «Мен балабан докторым, сен кичкене докторсынъ», деп кулер эди.

Шу куньден сонъ, инанасызмы, мен доктор оладжагъым деп юрдим.
Меним бала юрегиме бу зенаат ичюн бир сыджакълыкъ синъди.
Адетиндже баладан,— Се ким оладжакъсынъ?—деп сорайлар.
Бу суальге мен эр вакъыт,—доктор оладжагъым,—деп джеваплана эдим.
Бойле дегенде акъранларым арасында мени мыскъыллагъан, эриштиргенлер ола эди.
Амма, мен оларнынъ бирине къулакъ асмай, озь ниетимден, мурадымдан къайтмай эдим.

— Мына, коресизми, банаки «Мурад этсенъ» деген лафымызнынъ манасы да шу эльбет де,— деди Айрие.

— Лякин о вакъыт девир башкъа эди.
Сен мурад этесинъ амма санъа къаршы чыкъсалар, я да анань, бабанъ окъугъанынъа разы олмаса не япаджакъсынъ?
Озюм де къыз балам.
Сизге малюм ки, о вакъыт къыз балагъа бойле къапылар къолайлыкънен ачылмай эди.
Не исе мен докъуз яшына кельдим, мени аля даа мектепке бермеген анам исе, мени даа пек яш сабий ерине коре эди.

— Ох,аналар, аналар,— деп кокюс кечирди Себиля апте.

— Бир кунь агъаларым янъы кольмеклер кийип, китапларины къолтукъларына къыстырып мектепке кеттилер.
Мен анамнынъ янына келип:

— Мени мектепке не вакъыт йибереджексиз?—деп агъладым

— Акъшам бабанънен лаф этермиз,— деди анам.
Акъшамгъа къадар софада отурып бабамны бекледим.
Лякин бабамны корип оламадым.
Анълашылгъанына коре иштен пек кеч кельген.
Мен ятып юкъладым, лякин саба эр кестен авель уяндым.
Бабам мени мектепке бермеге разы олды.
— Ялынъыз бир шартнен къызым, бир кунь даа сабыр эт мен санъа элифбе ве чанта алайым,— деди.
— Ёкъ, ёкъ бугунь мени мектепке алып барынъыз, элифбени, чантаны сонъ алырсыз,— деп инатландым.
Сонъра долафган тез-тез эки дефтер ве къаракдаш тартып чыкъардым ве бабамнынъ алдында «Мен азырым» деген кнбн къадалып къалдым.
Бу адетимнн бабам пек бегенсе керек,— Кийиндир оны!— деди анама.
Энъ яхшы антернмни кийдирип, сачларымны кене ойле, «Кобете кенар» байлап, анам мени мектепке озгъарды.
Дефтерлернмни нсе, джоймасын деп явлукъкъа сарды.
Мен о явлукъны ольгендже унутмайджагъым.
Чюнки манъа чанта алмадылар.
Бир йыл китапларымны шу явлукъкъа орап мектепке къатнадым.
Асыл о вакъыт ойледнр даа, бакъсам акъранларым да китапларыиы явлукъкъа сарып кетире эдилер.
Мен пек я.хшы окъуп нылны екюнледим.
Экинджи йылы кене агъыр хасталанып алты ай тёшекте яттым.

— Вай, балам, сенинъ де корьмегенинъ къалмагъан экен, къавенъизни ичсенъиз, сувып къалды,— деди Себиля апте.

— Токътанъ, мен сизге башкъасыны къойып кетирейим,— деп Айрие ашханеге чыкъты.

— Дейджегим, энди хасталыгъым кечип башлагъанынен яткъан еримде дерслеримни огренмеге тырышгым.
Чокъкъа бармадан окъумагъа ве окъугъан шейимни къайтарып айтмагъа огрендим.
Яваш-яваш агъаларымнынъ китапларыны алып окъумагъа башладым.
Олар эндн бешинджи сыныфта эдилер.
Акъшам олар дерс япсалар, мен де кенардан бакъып турар эднм.
Мен олардан токътамай-турмай бильмеген шейлеримни сорар эдим.
Сыджагъым котернлнп башласа, бабам къолумдаки китапларымны тутып алыр эди.
Мен кене чаресини тапып тёшегим астына сакълар эдим.
Хасталыкъ себебннден бир йыл мектепке бармадым.
Кузьде яхшы олдым ве догъру озь сыныфымнынъ партасына — учюнджи сыныфкъа барып отурдым.
Балалар манъа,— экинджи сыныфта окъуйджакъсынъ.— деселер де, мен еримден турмадым.
Олар энди къошмакъ, чыкъармакъ, дарб этмекни кечкенлерини айталар, меи кене озюмни сыкъмайым.
— Манъа нстеген вазифенънзни беринъиз, чсзип берсйнм,— дедим балаларгъа.
Эм ойле яптым ки, оларнынъ бильмегеп, чезамагъан вазифелерини япып бердим.
Балалар мени китап окъугъаныма ве вазифелерни чезгениме шашып къалдылар.
Бу шамата арасында оджапчем кирип кельди.
О балаларны тынчландыргъаи сонъ, меним яныма кельди де:

— Сен шимдилик мында отур, къызым, сонъра мен сени башкъа сыныфкъа авуштырырым,— деди.
Бутюн сыныфнынъ балалары меним тарафымны тутып оджапчеге ялвардылар.
— Земине яхшы окъумагъа биле, вазифелерни де пек яхшы чезе!— деп чувулдаштылар.
Оджапче эр кесни ерине отуртты ве мени тахтагъа чыкъарды.
Биринджи, экинджи сыныф вазифелери берди, чездим.
Учюнджи сыныф китабы берди бир ерде тутулмайып окъудым ве анълаттым.

— Аферин!— деди оджапче ве биринджи партадан манъа ер косьтерди.
Бир йылдан сонъ, мен бешинджи сыныфта окъуп башладым.

Он учь яшымда экепде пек чокъ ильмий брошюралар окъудым.
Экимлпкке олгъан севгим, авеслигим кегтикче артты.
Чешит хасталыкълар акъкъында язылгъан брошюраларпы къолумдан ташламай, окъуп огрендим.
Башга эким олмагъа истейим десем де, бу балалыкъ эди.
Энди акъикъатец экимнинъ не демек олгъаныны анълап башладым.
Он беи1 яшымда экенде, агъамнен меслеатлашып эмшире-эбанайлыкъ техникумына кирдим.
Дерт йыл буюк авесликнен окъудым ве алин ишаретнен битирип чыкътым.
Ондан сонъ мединституткъа кирдим.
Беш йыл окъуп, имтнязлы диплом алдым...

Къапыдан Макъпуле келип кирди.
Онынъ къуванчы ичинс сыгъмай.
Догъру Айриенинъ бойнуна келип сарылды ве сонъра Чешмеджиевагъа айланып:

— Багъышланъыз, мен гъалиба сизинъ лакъырдынъызны больдим,— деди.

— Зарпр ёкъ, Макъпуле.
Биз озь арамыз лаф этип тура эднк,— деди Чешмеджиева онынъ къуванчлы козьлеринннъ ичине бакъып.
