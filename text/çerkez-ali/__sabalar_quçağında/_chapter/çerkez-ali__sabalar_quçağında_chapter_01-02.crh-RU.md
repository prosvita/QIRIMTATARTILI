### II

Арадан эки афта кечти.
Ава бираз тынчланды.
Ель эксильди.
Кама бетте де къар бораны токътады.
Кунеш шавлелери къар данечиклерини кумюш киби йылтыраталар.
Аванынъ темизлигинден озюнъни тендюрист дуясынъ, енгиль нефес аласынъ.
Кунеш парылдай, лякин къыздырмай.
Бойле авада ишлемек де яхшы, кезинмек де.
Я джюйрик ат екип, чананен сагъыр орман ичине выз киби синъип кетмекни айтмайсыиъмы?
Айрие бойле аваны, манзараны пек севе эди.
Ёкъ, шимди онынъ тюшюнджеси башкъа.
Онъа къышнынъ дюльберлиги бир тюрлю зевкъ бермей...
Арчаларнынъ пытакълары къарнынъ агъырлыгъындан ерге саркъкъанлар.
Олар, гуя агъыр юк астында къалгъан киби башларыны эгильткенлер.
Айрие ёл бою бу арчаларгъа козь ташлай да, «Олар да мени анълай, манъа къайгъылы бакъалар, меним киби сюкюнетке далгъанлар» деп тюшюне.

ГАЗ—69 машинасы Кедровка оперпунктынынъ алдына келип токътады.
Машинадан къуджагъындаки баласынен Айрие тюшти.
О догъру оперпунктнынъ къапысына тараф адымлады.
Айрие бу ёлларны энди огренип къалды.
Алиман алынгъандан берли эки куньде бир мында келип къайта.
Келе, амма, файдасыз.
Бир шей анълап оламай.
Шу мусибетли геджеден сонъ, не олды-не къалды, Айрие бильмей.
Бугунь оны Алиманнен корюштиреджеклер.
«Асыл манъа оны корьмек керекми?» деп тюшюне Айрие.
Бойле видждансызлыкътан сонъ, онынъ тек бетине тюкюрмек ляйыкъ.
Екъ, бильмек керек, себеби не?
Бойле алчакълыкъкъа къапылмагъа не меджбур эткенини бильмек керек.
Корюштирсинлер, зарар ёкъ.
Бир даа козь-козьге келип лаф этейик.
Акъай о, бельки, шу быралкъынынъ себебннден янълышкъандыр?
Баламнынъ да бабасы.
Эр алда корюшсек джаным раат оладжакъ...

Айрие бал_бан бир одагъа кнрди.
Оданынъ нчннде тоны ве пальтосыны чыкъармайып бнр къач адам отура.
Оларнынъ чырайларына дерсинъ къар ягъгъанКимсе лаф этмей.
Айриенинъ киргенинй биле эслемедилер.
Ода сыджакъ.
Айрие баланынъ белини чезди, тахта отургьыч устюне яткъызды.
Пальтосыны ташлайджакъ олды, ташламады.
Адамларнынъ союнмай, тыш урбанен отургъанларыны эследи.
Бираздан сонъ сыкълетленди.
Даянамады.
Башыпдан шалыны чезди, пальтосынынъ якъасыны ачты.

Къапыда невбетчи корюльди.
Ода ичиндеки адамларны козюнен сюзип чыкъты да:—Шахардипа!—деп чагъырды.
Айрие абдырап балагъа япышты.
Къапы янында огургъан невбетчи онъа киреджек одасыны косьтерди.
Оданынъ къапысына къара мешин орьтюли эди.

Стол башында мазаллы ве дюльбер майор отура.
О Айриени корьгени киби кулюмсиредн.

— Баланъыз юкълаймы?

— Юкълан.

— Дивангъа къойынъыз, къолларынъыз раатлансын.
Ушюдинъизми?

— Ёкъ, машинада сыджакъ эди.

— Алиман Шакнрович Шахардиннинъ апайы ола~ сызмы?

— Апайы.

— Не вакъыт эвлендинъиз?

— Экинджи йылгъа айлвнды.

— Яхшы яшайсызмы?

— Пек яхшы эдик.
Мынавы бала догъгъан сонъ...

— Я бала догъмаздан эвель?

— Яхшы эдик.

— Севесизмн акъайынъызны?

— Севем.

— Я о сизни?

— Бнльмейим.

— Буны догъру айттынъыз.
О сизни...

Айрие майорнынъ козьлерине тикилип бакъты.

— Екъ, мен бир шей демейим.
Эльбетте, снз севген сонъ, о да сизнн...

Айрие башыны ашагъы саркъытты.
Майор суаллеринннъ ардыны кести.
«Казбек» къутусындан бир папирос алып, бош тарафыны тырнагъынен чертти, сонъра уфюрип агъызына къапты.
Чекмеджени тартты, серник ёк эди, джеплерини бакъты, ёкъ.
Еринден турды, Айриенинъ янашасында къызарып тургъан собанынъ къапагъыны ачты.
Уджу янып сёнеяткъан акъкъайын кусевипи алып, папиросыны тутандырды.
Стол башына ксчти.
Айриеге козь къиясындан бакъып папиросыны джигерлерине къадар чектн.
Агъызындан, бурнундан тютюн чыкъаоды, азгъана козьлери яшлангъан киби олды.
Кене индсмей кягъытларыны къарыштырып башлады.

Бу аджиз дакъкъалар ичинде Айриенинъ козьлери огюнден чокъ шейлср келнп кечти.
Лякин, Алиманнынъ косьтерген сонъки унерн даяныладжакъ шейми?
Насыл олса да, о кене Алиманнен корюшмек фикиринде эди.
Онынънен козь-козьге келип, сонъки кере лаф этмеге, онынъ агъызындан:—Багъышла Айрие,— деген сёзни эшитмек истеди.

Майор Айриенинъ фикирини козьлерине бакъкъанда анълады.

—Эринъизни корьмек истейсизми?— деди о.

— Истейим.

— Яхшы, биз сизни корюштирирмиз.
Башта мынавы кягъытнен таныш олунъыз,— деп Айриенинъ алдына бир папка ачып къойды.
Майор Айриени сыиап корьмек исгеди.
«Ола билир, акъайынынъ базы бир ишлеринД_н хабердардыр.
Меселенинъ тез ве догъру чезильмесине ярдым этер,» деп тюшюнди.

— Алынъ, окъунъ.
Ашыкъмай окъунъ.
Кельген машинанъызнен эвге къайтырсыз.

Айрие бутюн дикъкъаты ве тюшюнджесинен папканынъ ичине далды:
«Шахардин Алиман Шакирович, 1920 сенеси догъгъан...
Астраханьда.
Бабасы татар.
Анасы Азербапджанлы...
Эвлн.
Къадыны...»

Манор Айриенинъ козюне бакъты.

— Булар ойле меракълы дегиль, снз о якъыны окъунъыз,— лсп кягъьггны айландырды.
«Марина Ласточкина, кене о Бубеннова, кене о Летучкина, джинаетчи-рецидивистка.
Хырсызлыкъ япып, экинджи кере суд олды.
Сонъкн кересн колониядан къачты.
Ёлда ат чаиасынен шеэрден келсяткъан къадын — учь баланынъ анасы Фрося Вяткинанмпъ ёлуны баса.
Урбаларыны ташландыра.
Пальтосыны алып устюне кне.
Валенкнлернни, антерини, шалыны ве юзь сексен кумюш акъчасыны ала. Съадынны тюп урбасынсн орман нчннде къалдырып, чанагъа минип къача.
Шсэрге якъынлашкъанда атны, чананы ташлай.
Бир кунь Шахардин Алиман Шакировичнен таныш ола.
Сыкъ-сыкъ корюшип башлайлар.
Бнри-биринен эр ве къадын киби яшайлар.
Шахардннни джан-юректен севгенинн бильдире.
Озюно джсльп эте.
Ондан документлер ала, ниает паспорт санби ола.
Фрося Вягкина орман ичинде йыкъылып, эсснзЛСН.С, Бузлай ве олс.
Къар куртюги онынъ джесетинкг орьте.
Къыдырувлар нетиджесинде Фросянынъ джесети ве устюнден чыкъарылып алынгъан пальто тапыла.
Ласточкинанынъ нзине тюшюле.
Бойлеликле, къабаатсыз гражданка Фрося Вяткнна фаджиалы суретте эляк ола.
Джинаетчи Марина Ласточкина исе Шахардин Алиман Шакнровичнинъ къанаты астында гизлене»...

Айрие артыкъ окъуп оламады.
Козьлери мунарланды, башы айланды.
Майор графинден сув алып Айриеге узатты.

— Ичинъиз, яхшы олур,— деди о, ве Айриенинъ муляйим, гунясыз козьлерине бакъып къалды.

— Демек, сизнинъ бу шейлерден хаберинъиз ёкъ.
Яхшы.
Имза этинъиз.

— Неге?—деди Айрие сёнюк козьлеринен майоргъа бакъып.

— Хаберинънз олмагъанына.

Айрие джансыз адам кнби пармакъларыны зорнен къыбырдатып, имза чекти.
Насыл имза эткенини озю эсV- лемеди, къалеми папканынъ устюне тюшип кетти.
Майор папканы алып, стол устюне къойды.

Айриеиинъ козьлери яшланды.
Назик дудакълары къалтырады.
Бир шейлер сорамакъ истеди, айтып оламады.
Дудакъларынынъ къалтырагъанындан тили айлан.мады.
Фиданенинъ ёргъанчыгъы арасында къыстырып къойгъан орьнекли явлучыгъыны алды.
Кичкене авучына сыкъып, дудакъларына басты.
Ячакълары устюне тыгъырып тюшкен козь яш тамчыларыны майоргъа косьтермейджск олып, башыны ашагъы эгильтти.
Ерге бакъты, козьлерипи юмды.
Къара кирпиклерининъ уджлары сыланды Айрие енгильден явлукъны козьлерине тийдирип алды ве башыны котерди.
Ич бир шей олмагъан киби, кене майорнынъ козюне бакъты.
Майор онынъ муляйим, дюльбер бетинде, лгъламсырагъан козьлеринде къадынлыкъ гъуруры сезди.

— Сиз, джесюр къадынсыз, урьметке, севгиге ляйыкъ къадынсыз, Айрие,— дедн ве невбетчини чагъырды.

— Шахардинни алып келинъиз, корюшсннлер.

— Ёкъ, кетирменъиз!
Риджа этем.

— Айрне бу сёзлерни къычырып айтты ве еринден котерилип тургъаныны сеэмей къалды.
Невбетчи майоргъа бакъты.

— Кетирменъиз!— деди майор.

Сонъра Айриенинъ янына кельдн.
Омузлары устюнден саркъып тургъан шалынынъ уджуна санчылып къалгъан чам ярчыгъыны алып ташлады да:

— Раатсызланманъыз, даа онынъ бу джинаетте догърудан-догъру иштирак эткени-этмегени тасдыкъланмады.
Джинаетчи Марина.
Иш этрафлыджа бакъылгъан сонъ, къабаатсыз танылса, къайтарырмыз.

— О сизинъ ишинъиз,— дедн Айрие озь-озюни къолгъа ал_п.
— Къанун оны къайтара билир амма...
Айды, сагълыкънен къалынъыз, майор аркъадаш...

Газик еринден кочти, Айрие Фиданени ёргъанына сарды.
Белини къырмызы лентанен сыкътырып багьлады.
Онынъ тек козьчиклери йылтырай.
Анасына бакъа, бир шейлер айтмакъ истей, сонъра козьлерини четке айландыра.
Онынъ бир шейден хабери ёкъ.
Бабасы демир пармакълыкъ артында.
Не ичюн?
Анасыны ашшалагъаны, аякъ астына алгъаны ичюнми?
Екъса, башкъа джинает ичюнми?
Я анасынынъ намусы тапталгъаны джинает дегильми?
Не ичюн анасы онынъ урьметини къазаныи оллмады.
Екъса, Айрие акъикъий севгиге ляйыкъ дегильми эди?
Екъ, Фидане шимди бу шейлерни бильмей.
Онынъ бу агъыр дакъикъаларда бутюн келеджек аятынынъ такъдири чезильгенинден хабери ёкъ.
Бабанен яшайджакъмы, бабасыз оседжекми, о бильмей.
О ялынъыз агъламагъа биле.
Ялынъыз ана сютининъ леззетини-дамыны биле.

Айриенинъ башы тюшюнджеден агъырлашып кетти.
Санки, онынъ бойнуна бир пудлыкъ демир илинген.
Янъы догъгъан ай киби индже кйланма къашларынынь ортасында бир тюйимчик пейда олды.
Бу — тюшюндже, къаарь ве къасевет нокътачыгъы эди.
«Янъгъыз къалдынъ къызчыгъым.
Анамлар узакъталар.
Сой-сопумыз ёкътыр мында.
Къыш, сувукъ.
Яхшы ки, эвде одунымыз чокъ.

I Къартоп бар, курпе де етерлик.
Баарьни тапсакъ анамларгъа кетермиз.
Мен бабанъдан бу шейлерни беклемеген эдим.
Алчакъ адам экен.
Четте-буджакъта чарпынып юргени етмеген, даа эаге де алып келип...
Ана санъа.— инсан не этсе, озюне этер,— дегенлери бойле шей экен.
Башынъа еттинъ, бизни де масхара эттннъ, ёл ичинде къалдырдынъ».

Бу тюшюнджелер Айриенинъ мийинн ёралар, къаныны сувуралар.
«Къуртулыр экенми?
Я къуртулса, меним козюме насыл бакъаджакъ, утанмайджакъмы?
Онда юзь ёкъ экен.
Утанмакъ ичюн инсангъа юзь керек...»

Шофер Айриенинъ терен тюшюнджелерге далгъаныны эслеп, сёз къошты:— Не башынъызны астынъыз, бир эки куньден акъайынъыз эвде олур.
Бельки онынъ къабааты ёкътырдыр.
Бираз акъылландьгрмакъ ичюн тутсалар керек,— деди.

Шофернинъ бу сёзлери Айриени тюшюнджелер алкъасы ичинден тартып чыкъарды.
О башыны котерип, шоферге бакъты.
Терен кокюс кечирди, озюни енгиллешкен киби ис этти.
Къашларынынъ ортасында пейда олгъан тюйимчик чезилип кетти.
Чырайы кене эвелькиси киби муляйимлешти, озюнинъ дюльбер ренкини алды.
Шофер Айриснинъ тынчлангъаныны корип, кулюмсиреди ве кене бир шейлер айтмакъ истеп, онъа тараф бакъты.

— Огюнъе бакъ,— дедн Айрие.
— Къар куртюгине батып къалырсынъ.

Батмам!
Сизинъ киби гузель ханымны авадан учурып кетерим.

— Сизлер, эпннъиз, къадын корьсенънз авадан учурмакъ истсйсиз, амма, батып къалгъанынъызны дуймайсыз.

— Эр кишилерни баштан чыкъаргъан къадынлар дегильми?

Бу анде Айриеиинъ козю алдына Марина кельди.
«Коресинъми, акъай кишилер насыл ойланалар, бутюн къадынларны Маринанен бир этелер,» деп тюшюнди.

— Екъ, кимсе-кимсени баштан чыкъармай.
Адам, озю адам олмалы.
Бу къадынгъа да аит, сизге дс.
шофер аркъадаш.

— О-о сиз анавы Ласточкаларгъа ошамай экенсиз.

— Алла сакъласын.
Ольсем ондан хайырлы.

— Бош лаф.
Аят пек муреккеп, билип олмайсынъ.
Омюрде ойле олып чыкъа ки, бирн Ласточкагъа урула, дигери къарталгъа тутула.
Сонъ къайда къонаджакъларыны бильмей юрелер.

— Сен лафынъны ачыкъча айт йигит.

Шофер башыны кене Айриеге тараф бурды.
Кулюмсиреп бакъты, бир шейлер айтаджакъ олды_лякин агъызы ачыкъ къалды.
Машинанынъ арты тапталгъан къар изннден чыкъып, сол тарафкъа тайып кетти.
Сол коичск бош къарнынъ нчине батты, сагъ копчек исе буз устюнде вызлы-вызлы айланып башлады.

— Ой, анасыны,— деди шофер ве къапысыны ачып тышкъа, къар устюне сычрап тюшти.
Машннаиынъ артына кечип, къар ичине батып къалгъан копчекни бакьты.
ойле шараитта юрмеге бильгенини, озюнипъ теджрнбели шофер олгъаныны бнльдирмек макъсадынен сызгъырасызгъыра машинанынъ артындаки ящнкте къалачланып тургъан къалын зынджырны тартып ерге тюнпордн.
Сонъра домкратны алып, баткъан копчекнииъ арт рессоры астына ерлештирди.

Ава бозулып башлады.
Кунеш къар булутларынынъ артына сакъланды.
Тёпеден япалакълап сепелеген къар данечиклери ёлнынъ устюне беяз чаршаф киби орьтюльди.
Машинанынъ тёпесини индже къар шербентиси къаплады.
Айрие еринден истемей-истемей турды, сагъ тарафтан къапыны ачып ёлгъа чыкъты.
Машинанынъ артында чалышмакъта олгъан шофернинъ манълайында тер бурьтюклерини корип, озюнинъ четтен бакъып тургъанына эфкярланды.

— Ярдым этейимми?,— деди Айрие.
Шофер онынъ лафына къулакъ асмады, ишини девам этти.
Копчекнинъ алдыны куреп, аякъларынен яхшы таптады ве зынджырны копчекнинъ тюбюне ерлештирдн.
Домкратнен машинаны котерип копчекке берген агъырлыкъны эксильтти.
Сонъра, руль башына кечип, яваштан кочюрди ве ич бир зорлукъсыз ёлгъа чыкъты.

Айрие къуванды.
Шофер зынджырны ве домкратны алып ящикке котерип атты.
Устюнинъ къарыны памукъ къолчакъларынен къакъты ве кулюмсиреп Айриеге бакъты.
Айриенинъ манълайы устюнден саркъкъан сия сачларына къар йылдызчыкълары япышып къалгъан.
Къашлары ве янакъларында ириген къар данечиклерининъ кумюш киби йылтыравукъ тамчылары корюлип турмакъта.
Янакълары гульпенпе алмасы киби къызаргъан.
Дюльбер, назик дудакълары озь ренкнни джоймагъан.

— Боран чыкъмагъанды баре,— деди Айрие машина кочкенинен.

— Камаиы кечсек, сонъ къоркъмагъа шей ёкъ.
Ормангъа кирген сонъ истесе шейтан бораны чыкъсын,— деди шофер Айриеге бакъып.
О Айриенинъ сачларында иримеге башлагъан къар данечиклерини даа шимди эслеп алды.
Сонъ.
негедир базанып, Айриеге шакъа тарзында лаф къошты:

— Сизни къар астында бираз даа тутмакъ керек экен, языкъ, бнльмедим.

— Ничюн я, сизге не этмишим бар?—деди Айрие озюни сербест тутып.

— Асыл къара козь, къара сач адамгъа къар пек яраша.
Сиз, къар анасына ошап къаладжакъ экенсиз де.

— Айды, сен огюнъе бакъ, кене сафсаталап башладынъ.
Бизден энди эписи кечти.
Къар къызы да, къар анасы да...

Айрие кене тюшюнджеге далды.
Лякин шакъа севген бу шофср йигит онынъ хаялланып башлагъаныны эслей илле бир шей айтып лафкъа кене джельп эте.

— Сизден эр шей кечсе, бизлер не япаджакъмыз?
Ойле пск тез рухтан тюшменъ.
Алиман Шакирович бу ерлернинъ къарталы.
Онынъ пек чокъ япкъан йигитликлери бар.

— Онынъ йигитлигине вакътынен биз де сукълангъан эдик, амма...
Эр йигитнинъ бир къусуры ола экен...

Машина Камагъа якъынлашты.
Шофер дикъкъатыны арттырды.
Машинанынъ чабнклигини эксильтти.
Бу срнинъ шараитыны, икълимини бильмеген адам, шим** ди рзюнинъ къоджаман озен устюнден кечеяткъаиыны ич де анълап оламайджакъ.
О, кендисини тюм-тюз чёль бойлап кетем беллейджек.
Акънкъатен, бузлагъан озеннинъ устюнде адам боюнджа къар ягъгъан.
Озенден узанып кеткен тюм-тюз мейданлыкънынъ устюнде ич бир къара нокътачыкъ корюнмей.
Конделен кестирип озеннинъ о бир четине чыкъкъан чана ёлу, эки тарафтан дивар кибн къалангъан къар куртюги арасындан кете.
Мында машина тайып, ёлдан чыкъар демеге аджет ёкъ.
Эр алда, адам джан котере, дейлер.
Озен устюнден машннанен кетеяткъанынъны билип, хавфсырайсынъ.
Шофер, индемей тургъан Айриеге бакъып алды.

— Мына, отькен йыл баарь ташкъыны вакътында Алиман Шакирович мында буюк джесюрлик косьтсрди,— дедн.
— Бир къач адам чанагъа къартоп юклеп койден къайта эдилер.
Озеннинъ ортасына кельгенде буз чатлады.
Бузнынъ бир тарафы къая киби юкъары котерильди, дигер тарафы сувгъа авдарылды.
Заваллылар, аты ве чанасынен буз тюбюне кегтилер.
Бу фаджианы, мына, бизим шнмдн тюшип кельднгимиз джапныиъ тёпесинден авджы корип къала.
О тюфек атмагъа башлай.
Бу ерде адет шай.
Тюфск сесн эшиткен адамлар ярдымгъа джувуралар.
Не къадар патроны бар эпнсини атып битнрген.
Къайдандыр, башта Алиман Шакирович келип чыкъа.
Меселени анълай, амма кеч.
О заваллыларны энди тапсанъ ал.
Шу арада озен ёлунда кене бнр чана пейда олгъан.
Оларнынъ ортада буз чатлагъы олгъанындан хаберлерн ёкъ, эльбетте.
Алиман Шакирович авджынынъ лыжаларыны алып байырнынъ тёпесинден тайып, чананынъ огюне чыкъа.
Оларны артына къайтарып фаджиалы олюмден къуртара.
Ондан сонъ, буз кочип кеткенге къадар, Каманынъ устюнде кимсе корюнмеди.
Ялынынъ эр экн тарафында къаравуллар турдылар.
Буларнынъ эписикн Алиман Шакирович япты.
Онда арбий низам бар, эм ишини де арбийдже япмагъа севе.

— Мен бу хаберни эшиткен эдим.
Оларнынъ арасында бнзге таныш олгъан бир адам да бар экен,— деди Айрие.

Машина ормангъа якъынлашты.
Баягъы вакъыт даа кетмек керек.
Орман ичинде энди къаранлыкъ чёкип башлады. Шофер газгъа басты, машина вызылдап юксек чам ве арча тереклери арасына кирип кетти.

— Сиз дженкте олдынъызмы?—деди Айрие.

— Ек’ь, етиштиралмадым.
Мен барып чыкъкъандже дженк битти.
Хызметимни одеп къайттым.

— Озюнъиз не ерлисиз?

— Бу ерлим.
Ерли чалдон.

— Я ойле дегенинъиз не?— деп кулюмсиреди Айрие.

— Эшитмединъизми?
Бизлерге, ерли халкъкъа ойле дейлер

— Э 5у сизнинъ таныш чамларынъыз экен даа,— деп Айрне машинанынъ пенджересинден кокке догъру узанып кеткен сап-сары чам тереклерине бакъты.

— Эльбет де, алышкъан еринъде яшамакъ къолай келе Манъа чокъ ерлер теклиф эттилер.
Яхшы къызлар да расткельди Къалмадым.
Озь чалдонкама келип эвлендим.

— Яхшы япкъансынъ.
Меним киби матюв дегиль экенсинъ.
Алиман Шакирович капитан эди.
Фашистлерни коюмизден айдап кеттилер.
Сонъ аскерлеримиз бир ай къадар бизде отурдылар.
Шу адам козюме пек яхшы корюнди.
Бутюн аскерлер онъа табий олалар, оны селямлайлар, онынъ мусаадеси олмаса кой ичинде биле чыкъып юрмейлер.
Алиман бизим эвге келип башлады.
Мени севгенини ве манъа эвленмек истегенини айтты.
Мен разы олдым.
Анам къарышмады:—Озюнъ билирсннъ,— деди.
Акъранларым:—Шаштынъмы Айрие,— деднлер.
Мен оларны динълемедим.
Мени куньлейлер белледим Къыскъасы, эвлендик.
Чокъкъа бармай дженк битти.
Оны бу якъкъа хызметке ёлладылар.
Меним козюме бир шей корюнмеди.
Истесе дюньянынъ четине ёлласынлар, дедим.

— Э.
офииер.
апайы олгъан сонъ, о якъы белли, по морям, по волнам...— деп тишлеп алды шофер.

— Меним о вакъыт по морямдан хаберим ёкъ эди.

— Амма, шоколаддан хаберинъиз бар экен.

— Сиз ярамаз чалдон экенсиз.
Щай зытыма тие берсепъиз, лаф этмейджем.
Айдай бер машинанъны.
Баламнынъ да эси кетти бутюн кунь...

— Эй, эй...
Севгн дюньяда нелер яптырмай.
Лякин, меиимдже севги деген шейде алдав ве акъикъат эр вакъыт ян-янаша туралар.
Ана шу эки моментни бири-бирннден феркъ этамагъаинынъ севги машннасы илле авариягъа огърай.

— Догъру айтасынъ,— деди Айрие.
— Эки къальб бир олмаса, ят ашагъы оль.
Мен Алиманны озь къальбимнен,. озь аршынымнен ольчедим...

Машина ормандан чыкътыЛОрталыкъ кене ярыкълангъан киби олды.
Лякнн, акъшам якъын эди.
Койнинъ оджакълары тютей.
Тютюн дос-догъру тёпеге котерилип кете.

— Бу гедже ава даа эияде сувутаджакъ,— деди шофер оджакълардан сырыкъ киби догъру созулып чыкъкъан тютюнни эслеп.

Айрие козюни машинанынъ ог джамына тикти.
Къаршыда сыранен къурулгъан агъач эвлернинъ арасындан озь эвини таныды.
Ялынъыз онынъ оджагъы тютемей эди.
Айрие кене къасевет юкю астында къалды.
Шофер бир шейлер даа айткъан киби олды, лякин Айрие онынъ ич бир сёзюни анъламады.
О ярынки кунюни тюшюнс эди.
