### V

Базар эртеси куню къуруджылыкъ мейданында сексен кубометр агъач бошатылды.
Дагъгъа чыкъкъанлар бойле семерели иштен сонъ, бир кунь эвде раатланмагъа рухсет алдылар.
Къуруджылыкъ объектлери бираз вакъыткъа къадар агъачнен темин этильдилер.

— Керек еринде билип къулланынъыз.
Бир ёнгъасы зиян олмасын!
Девлет тарафындан келеджек кересте арткъачлыкъ этмез.
Эписининъ таинленген ери бар,— деди директор янында ырджайып тургъан Матвей Петровичке.

Инженер козьлюклерини сюртти, козь къыясындан зорнен кулюмсиреп Каштановкъа шубели бакъты, лякин индемеди...

Къурбанбеков директорнынъ бу ишинен ич де разы олмады.
О дагъда иштирак эткен ишчилернен, шоферлернен корюшип субетлешкен сонъ, партия тешкилятынынь азаларыны топлады ве шойле къараргъа кельдилер:
«Янъы къурулмакъта олгъан совхозгъа, бу буюк хозяйствогъа пек чокъ къуруджылыкъ керестеси керек.
Директорнынъ тешеббюсинен япылгъан дагъкесюв ишининъ шубесиз буюк эмиети бар.
Лякин бу усул совхозымызнынъ итияджыны къандырып оламай ве хозянствомызгъа паалыгъа отура.
Бу ернинь шараитында бизге буюк къыйынлыкъ догъургъан дагъ кесюв ишинден вазгечмек керекмиз.
Йигирми эки адамнынъ эки куньде сексен кубометр агъачны балтанен, къол пычкъысынен азырлап, машиналаргъа юклеп, буюк эзиет иле сарп ёлларнен совхозгъа кетирильмеси — ич де озь-озюни къоруп оламай.
Эм адамлар къыйнала, эм ишнинъ эффекти олмай.
Шунынъ ичюн биз орман санайысы Министрлигинен анълашып, республикамызнынъ шималь районларындаки бирде-бир леспромхозгъа мукъавеле эсасына озь ишчилернмизни ёлламакъ керекмиз.
Олар андаки умумнй шараиткъа уйып чалышырлар, леспромхоз исе бизни даимнн суретте керек олгъан керестенен темин этип турар».

Акъшам директорныиъ кабинетинде партия тешкилятынынъ бу къарары этрафында къызгъын лакъырды башлады.

— Озюмизге ишчи къувети етишмегенде дагъ хызмети бизге не керек?—деди идареде отургъанлардан бириси.

— Биз мында тютюн асрамагъа кельдик, дагъны дагъджылар кесе берсинлер,— деди дигери.

Каштанов янашасында индемей отургъан Къурбанбековкъа козь ташлады ве идаре азаларынынъ келишиксиз чыкъышларыны болип:

— Аркъадашлар, партия тешкиляты пек акъыллы ве зарурий бир меселе котерди,— деп сёзге башлады.
— Беш, он адамдан ибарет намуслы комсомол ве коммунист яшлардан бир звено тешкиль этип, мытлакъ бирде бир леспромхозгъа ёлламакъ керек оладжакъ.
Бизим республикамыз чокъ саадан бай олгъаны киби орманджылыкъта да белли ерни тутмакъта.
Кокчетов, Кустанай, Павлодар, Шималий Казахстан, Целиноград ве дигер областьларны алайыкъ.
О ерлернинъ орманы бизим барып кельген дагьымыз киби дегиль.
Анда леспромхозлар бар.
Агъач азырлав иши, о ерде, шубесиз башкъаджа, илери усулларнен алынып барыла.
Бизде адам етишмей дейсиз, я анда етише беллейсизми?
Дженкнинъ эр ерге, эр бир хозяйствогъа тесири олды.
Менимдже бу ишке ялынъыз озь авеслиги олгъан адамларны ёлламакъ керекмиз.
Сиз не дейсиз Мурадасыл аркъадаш?—деди директор кенарда отургъан узун, кенъ омузлы йигитке.

— Мен разым,— деди о отургъан еринден.
— Лякин бригадир олмам.
Меним шимдилик пычкъы юрсетмеге кучим етерлик.
Бир йылгъа дейсизми, ёкъса зиядеми, менимчюн эписи бир.

— Тешеккюр сизге Мурадасыл аркъадаш!—деди Къурбанбеков еринден турып.
— Орман ишине бригадирни биз таин эталмаймыз.
Оиы леспромхозда чезерлер.

— Мен бу ишке комсомол яшларымызнынъ актив къошулмасыны истейим.
Башта озюм кетмеге сёз берем,— деди комсомол тешкнлятынынъ секретары Галя Гурченко.

— Чокъ яхшы фикир,— деди Къурбанбеков.
— Биз ялынъыз совхоз адындан тешкилятлы суретте барып чалышмакъ ичюн кетеджек аркъадашларгъа ёлбашчы оларакъ бир коммунистни багълармыз.
Леспромхозгъа барып адамларны ерлештирген сонъ озю истесе совхозгъа къайтып келир. *

— Буны санъа авале этермиз,— деди Каштанов.

— Пек яхшы.
Мен разым.
Биз, Андрей Андреевич, Министрликте бу меселени аль этсек хозяйствомыз кересте къасеветинден къуртулыр эди.

— Яхшы.
Орман санайысы Министрлигине мен озюм барырым.
Сиз, Матвей Петрович ве Гурченко бир къач кунь ичинде адамларны азырланъыз...

Не исе, бугуньки къалабалыкъ куньден сонъ, Андрей Андреевичиинъ кабинети тынчланды.
Стол устюнде почта тура.
Газеталарнынъ астындаки конвертлернинъ ичинден бир данесини алып, къаверенкли мешин дивангъа созулды.
 Мектюпте шойле язылгъан:
«Андрей!
Мен сенден айырылам.
Аризамны халкъ судына язып ташладым.
Озь шейлеринъни келип ала билесинъ.
Катя».

Бу — Андрей Андреевичнинъ къадыны, Катерина Мануйловна Синельниченконынъ мектюби эди.
Каштанов кягъытны ястыгъы тюбюне къыстырды.
Устюне одеялны тартып козьлерини юмды.
Онынъ хаялы узакъларгъа кетти.
Смоленск тюбюндеки урушлар,
сонъра партизанлыкъ.
Шеэрнинъ азат олунмасы.
Госпиталь ве ниает Катерина...
«Эбет, догъру яза Катюша,— деп тюшюнди о.
Къадын ичюн шеэр еринде акъайсыз яшамакъ азаблы бир шейдир.
Энди бу якъкъа авушмагъа мумкюн.
Баш сокъмагъа ер бар.
Эвлер шеэрдеки киби олмаса да, ярамай дегиль.
Ялынъыз Катеринагъа чалышмагъа...
Балалар багъчасы баарьде ишке тюшюриледжек.
Бу иш Катеринанынъ бутюн аятынен багълы.
Балалар онынъ джаны-джигери...

Каштановнынъ кирпиклери бошадылар, дудагъы азачыкъ аралыкъланды, къолу дивандан саркъты.
Енгиль-енгиль пуфылдап башлады.
Директор къатты юкъугъа далды.

Орманда чалышкъан адамларнынъ бош лаф этмеге, бири-бирини чайнамагъа, ошеклемеге аслы вакъыты къалмай.
Буны орманкесерлер яхшы билелер.
Мында иш куню кечип-кеткенини дуймай къаласынъ.
Технология къаиделери эсасына тизильгеи иш кунюнинъ эр бир дакъикъасы эсапкъа алынгъан.
Орман болюги устасынынъ ёлбашчылыгъы алтында еди-секиз бригада чалыша.
Бригада азалары исе, ишнинъ кетишатына коре, звеноларгъа болюнелер.
Кесиледжек тереклер пытакъсыз ве узун олсалар звенода адамларнынъ сайысы чокълаша, амма дагъ чытырман ве тереклер токъал-чёкюр олса, о вакъыт бригада дёрт, я да беш звеногъа бодюне.
Бойледже, орманкесерлер ялынъыз иш пай этильгенде корюшелер ве яхшы участок ичюн давалашалар.
Сыкъ ве тегиз оськен, бою кок юзюне созулып кеткен чамлыкъ бригадагъа тюшсе, мында иш къызгъын кете, «берекети» де чокъ ола.
Къыйыш-къонгъур чамлыкъта ишлемеси агъыр.
«Кутюгинден ве къатып къалгъан пытакъларындан башкъа адамгьа бир шей къалмай», деп сомурдана орманкесерлер.
Кнмерде бу сомурдлшувлар джан агърысынен бите, чюнки эр кес гурь ормангъа авес эте.
Бу табиий шей.
Лякин гурь ормангъа тюшкенлер де:
«Алмам пиш, агъзыма тюш»,— деп, эль къавушып отурмайлар.
Тереклерни йыкъып, пытакъларындан темизлеп, девлет тарафындан косьтерильген чешит сорт сымарышлар эсасына пычып, демир копчекли атлы арабачыкъларгъа юклеп, юкъары складкъа алып кетип теслим этмек керек.
Не къадар чокъ агъач теслим этсенъ, о къадар чокь къазанчынъ ола.
Къысметли орман дегени де мына шу.
Иш тек бунынъле битмей.
Кесильген пытакълариы ве тереклернинъ арасындаки яш фиданларны, бутюн чалы ве чырпыларны бир тамам кесип, темизлеп якъмакъ керек.
Къыскъасы, кечильмез чытырманлы орман чалгъынен чалынгъан киби тюм-тюз чёльге бенъзей.
Кесильген мейданда ялынъыз кутюклер къадалып къалалар.

Кереги киби осип етмеген чытырман ормангъа тюшсенъ:
—«Иши чокъ, парасы ёкъ»
—деген фикир эр кеснинъ юрегини зеэрлей, кейфини боза.
Шунынъ ичюн, болюк устасы пек теджрибели ве темиз ахлякълы ёлбашчы олмакъ керек.
Адамларнынъ тёккен эмегине догъру кыймет кесмеге бильмесенъ, эрте-ярыкъ ишинъни ташла да къач.
Бир кунь илле орманкесерлернинъ «Дагъ къанунына» огърарсынъ.
Чюнки, девлет тарафындан бу ишлерге акъ одев меселеси пек догъру ве адалетли къойылгъан.
Буны орманкесерлер яхшы билелер.
Озь акъкъыны ве укъукъыны яхшы бильген ишчилер эр кунь саба болюкнинъ складына топланып, бири-бирлеринен юзме-юз корюше, фикир алышып-беришелер.
Бутюн лакъырды иш акъкъында кете.

— Мен къысметсиз ормангъа тюшкениме янмайым,— дей бириси,
— меним акъкъымны девлет бере,
кимседен эксик къазанмайым...

Дигер бириси кенардан чыкъып.
Онынъ сёзюни боле:

— Меселе къазанчта дегиль.
Сенинъ япкъан ишннъ корюне, менимки тютюн олып авагъа кете.
Айлыкъ алгъанда адамлардан утанасынъ.
Сен девлетке агъач берип акъча аласынъ, мен исе авагъа думан савурып акъча алам.

— Менимдже, утанмагъа бир шей ёкъ,— дей янындаки адам.
— Эпимизнинъ ишимиз бири-бирине багълы.
Мен чалы кесмесем, сен де агъач берамайсынъ...

— Акъайлар, динъленъ сизге бир шей айтайым,
— деп балтасынынъ уджуны кутюкке санчты эсмерн юзлю бир къадын.
— Сафсатаны вазгечинъ.
Бир афтадан, башкъа иш усулына кечемиз.
Комплскс, эшитесизми, комплекс!

— Ана санъа...
Я ойле дегенинъ не акъыз?!

— Онынъ не экенини шимди санъа анълатып отурайыммы?
Ишлесек корермиз.
Орманнынъ яхшысына яманына тюштим деген шей олмайджакъ экен.
Кутюгинден чырпысына баргъандже бир котёлгъа тюшеджек.

— Къашыгъынъа не расткельсе оны ашайджакъсынтдесе,
— деди къаршыда отургъан яш къадын чырайыны сытып.

— Мияв козьлеринъни манъа парылдатма,— деди эсмери къадын.
— Пек догъру закон.
Берекетсиз ормангъа тюштим, деп, мийимни чукъчукълап юресинъ.
Санъа чамнынъ энъ узуны да кутюк олып корюне, къыскъалыкъ эте, энди бельки тоярсынъ.

— Меним тойгъаным етер, сен той.
Мияв козьлю олсам да, янымда чам киби ёсмам бар.

— Панти бурнунъны пек котерме.
Ёсманъны тутып алырым, чарыкъ дудакъларынъ салыныр да къалыр,— деди эсмери къадын шакъанен.

Адамлар бу эки къадыннынъ орман ишинде не пай этамагъанларына шашып индемей турсалар да, эсмери къадыннынъ сонъки сёзлерине шакъылдап кульдилер.
Яш къадын даа зияде зытланды.

— Вай, къара петакъ, санъа ким асрет къалгъан гъарип,
деп созды мыскъылнен.

— Асыл сени озь звенома къайсы мараздан алдым. 
—деди эсмери къадын.
Бутюн адамларны бозасынъ, иштен сувундырасынъ,
Сонъра кутюкке санчылып тургъан балтасыны тартып алды да:

— Айдынъ, джемаат, етер бизим зырылтымызны динълегенинъиз, кеттик,— деп ормангъа догъру адымлады.

Яш къадыннынъ ачувы даа язылмай эди.
О не айтып червасыны ятыштыраджагъыны бильмей.
Орман ёлу бою адымлагъан адамларнынъ арасындан огге ынтылып, кене шу эсмери къадынгъа якъынлашты.

— Компекс-момпекс деп чыкътынъ бугунь,
звеновойлыкътан насыл къуртулып къалгъанынъны корермиз,
— деди зытланып.

— Сенинъ тилинъе теспи олмайджагъымны бильсем, бугунь звено башы олмакътан ред этер эдим,— деди эсмери къадын адымларыны бозмайып.

— Билемиз, билемизсенинъ эр вакъыт буюкликке къызышып юргенинъни.
Айриенинъ бойнуны да сен урдынъ.

— Айрие киби олгъайдынъ.
Капитаныны къуджакълай да юре.
Сенинъ киби чам давасы этмей.

— Айса къуджакълап юре санъа.
Тюневин оны Чамлыкъ станциясында корьгенлер.
Къуджагъында баласы бар экен, зорнен таныгъанлар.

Айриенинъ адыны эшиткенинен эсмери къадын тарс токътады.
Бир адым даа атмады.
Ишчилер орман ичине, озь иш ерлерине даркъалып кеттилер.
Бу эсмери къадын — Айриени яшлыкъ чагъындан бильген энъ якъын досты ве сырдашы Макъпуле Ашыралиева эди.
О ишчилернинъ артындан сюзюлип къалгъан шу даваджы яш къадынгъа шубели козьлерини тикип:

— Токъта, акъыз—деди.
Яш къадын Макъпуленинъ джанына энди тийдим беллеп, къуванчлы козьлерини парылдатты.

— Къулагъым сенде, айта бер, — деди де, кене адымлайджакъ олды.
 Макъпуле ачувланды.
О, бу яш къадынны танымай эди.
Макъпуле оны биринджи кере мында корьди.
Амма, онынъ раметли анасыны, къартлыгъында бакъылмай хорланып ольген бабасыны яхшы биле эди.
Анабабасы шайлы адамлар эдилер.
Кимсенинъ малында, барлыгъында козьлери олмагъан, озь къара къуветлеринен кечинген намуслы къартчыкълар эдилер.
Олар шеэрге кочип кеткенде Макьпуле даа яш эди.
Бугунь онынъле дава эткен бу яш къадын оларнынъ сонъки баласы экен.
Адыны Зера къойгъанлар.
Асыл о вакъыт Зералар пек мот эдилер.
Шу алидженап къартчыкълар бунынъ анабабасы олгъаныны бильген сонъ, Макъпуленинъ козьлери алдындан бир сание ичинде о муляйим инсанлар келип кечтилер.
«Бойле ана-бабадан, насыл ола да, ичинде зеэрли йыланлар ойнагъан къыз догъа билир» деп тааджипленди о.
Сонъ кене Зерагъа козь ташлады.
Зера озюни сыкъмайып адымламакъта эди.

— Токъта, дейим санъа!—деп къычырды Макъпуле текрар.
Зера токътады.
Макъпулени эриштирген киби омузларыны бургъучлап:

— Не керек?— деп бурнуны котерди.
Макъпуле онынъ янына келип козьлерининъ ичине бакъты да:

— Айрие акъкъында айткъанларынъ догърумы,— акъыз?— деди.

— Догъру олмаса халкъ айтмаз эди.

— Оны Чамлыкъта ким корьген?

— Корьгенлер бар.
Дрезина беклей экен.
Энди, белъким, анасына бешик саллатадыр.
Офицер торуны, салламай не япаджакъ бичаре,
— деп шакъылдап кульди.
Макъпуле онынъ кулькюсини бир кереден кесмек истеди:

— Къанджыкъсынъ сен!—деди онынъ козьлерине тикилип.
— Мен буны санъа чокътан айтаджакъ эдим,— сени догъургъан анагъа урьмет этип, халкъ огюнде тиймеге истемедим, анъладынъмы?!

— Сен бу лафынъ ичюн пешман олурсынъ звеновой шерфе!
Меним киби яш къадынгъа...

— Яш къадынгъа дегиль де, яш къанджыкъкъа!—деп текрарлады Макъпуле бир даа.
— Адамнынъ бахтсызлыгъына къуванма!
Онынъ капитаны эп бир санъа кельмез.
Ярынки кунюнъни тюшюн, ахлякъсыз.
Бар, джёне ишинъе!

Орман ичинден андан-мындан «Бойся!» сеслери эшитильди.
Демек, орманкесерлер ишке башладылар.
Юксен чамлар шувулдап ерге ургъанда аягъынъ тюбюнде топракъ титрей.
Бу маальде орман ичинде юрмек пек хавфлы.
Эр кес озюнинъ ишлеген еринде.
Хавфсызлыкъ техникасы къаиделерине риает этмейип, четке бурулдыньмы, терек астында къалырсынъ.
Пычкъыджынынъ янында ишлегенлериинъ бутюн дикъкъаты пычылмакъта олгъан теректедир.
Терекнинъ авдарылмасына бир кьач сание къалгъанда пычкъыджы:
«Бойся!» деп къычыра.
Къычыра амма, керекни базыда бир ель башкъа тарафкъа авдара биле.
Онынъ ичюн эр бир пычкъыджы терекнинъ тёпе далларына бакъкъанда не якъкъа авдарыладжагъыны ве къач метр ерге сериледжегини бильмек борджлы.

Чамларнынъ шувултысыны ве «Бойся!» сесини эшиткен сонъ Макъпуленинъ юреги тынчланды.
Чюнки, пычкъыджы Мурадасыл «Бойся!» деп башладымы, къасеветленмеге бир шей ёкъ.
Бутюн звенонынъ берген агъачыны бир озю йыкъаве кейфиетине коре чешит сортларгъа догърай.
Пычкъы онынъ къолунда санки дерсинъ ава чала.
Сагълам йигит.
О леспромхозгъа кельгени киби озюни корьсетти.
Совхоздан кельген ишчилерни орман болюгининъ бригадаларына даркъаттылар.
Чюнки орман ишинден кереги киби анъламагъан адамларгъа айры бригадада чалышмакъ къыйын ола.

— Ишчи куню бугунь де къызгъын башлады,— деди Макъпуле озь-озюне.

Орман болюги устасындан сорап, койге къайтмакъ ичюн складкъа догъру джёнеди.
Айрие акъкъында эшиткенлери онъа тынчлыкъ бермеди.
Макъпуле чешит тюшюнджелер ичинде къалды.
Айрие онынъ энъ севимли, айрылмаз досты эди.
Яшы ондан баягъы буюк олса да, балалыкъ чагъындан бири-бирине алышып-къарышып къалгъан эдилер.
Айрие онъа «апте» деп, озь тувгъаны киби якъын корер ве бутюн сырыны ачар эди.
Макъпуле исе, онъа тувгъан аптесинден де якъын олмагъа тырышыр эди.
Айриенинъ анасы Себиля къартий оларнынъ достлыгъына къуванып, Макъпулени де озь къызы киби севди.
Заваллы къартий бош вакъыт таптымы, теспи чекип башлай.
Айы, кунюни шашырмай оразасыны тута ве беш озакъыт намазыны къыла.
Бу тертипни Себиля къартий аля даа бозмай.
Дженктен себеп чокъ фелякет корьсе де, дал-фидан бойлу огълундан айрылмагъанына шукюр эте.
Шимди олар буюк бир одада яшайлар.
Ичинде балабан собасы бар.
Одун чокъ.
Собанынъ янында, та келинлик вакътындан къалгъан эчки терисини тёшеп, намаз къыла.
Саба огълу ишке кете.
Себиля къартий онынъ бахтыны истеп дува эте.
Бирден-бир къызы Айриенннъ узакъкъа эрге тюшкенини хатырласа, юреги парчалангъан киби ола.
Бу вакъыт Макъпуле келип, онынъ гонълюни ала.
Эвинн джыйыштырмагъа, къартопдан чешит сой ашлар пиширмеге ярдым эте.
Илле къартоп питеси.
Оны эр кес беджералмай.
Себиля къартий леззетли ашларны корьген адам амма, шимди не япсын, кобетеге, минген къамырдан къатлама созмагъа, чиберек чырылдатмагъа чареси ёкъ.
Макъпуленинъ энъ пек аджынгъан шейи де бу эди.

— Етмишке кирген адам не къадар даа яшайджакъ?
Ун тапсам шу гъарипке бир кобете ашатайым.— дей ве дегенини япмагъа тырыша.
Макъпуле пек тирнекли ве беджерикли къадын.
Онынъ эм тилинде, эм элинде бар.
Айрие киби о да бабасыз осьти.
Онынъ бабасы дженк башлагъан йылы Брест къалъасы тюбюнде,
анасы бомба тюбюнде къалды.
Учь къардашына эм аналыкъ, эм бабалыкъ япты.
Акъай киби чалышты.
Онынъ кемалатлы, тирнекли къадын олгъаны шимди де корюнип тура.
Ормангъа чыкъар-чыкъмаз оны звено башлыгъы тайин эттилер.
Бутюн болюкке намы кетти.
Орманда онынъ звеносындан чокъ агъач берген тапмазсынъ.
Идаренннъ алдындаки «Къызыл тахтада» башта Макъпуленинъ адыны коресинъ.
Ишчилер онынъ звеносына авесликнен келип чалышалар.

Зера киби тили зеэрли адамларгъа о эр вакъыт керек джевапны берир, лякин ишке кедер кетиртмез.
«Пайынъны ал, ишннъни яп», дегенлерден бирисидир.
Кимсеге гъарезлик кутьмей.
Айтаджагъыны козюнъе бакъып айтыр.
Адамнынъ артындан айтмакъны алчакълыкъ сая.
«Озю догърунынъ иши догърудыр» дегенлери киби онынъ ишлери де эр вакъыт огюне кете.

Макъпуле складкъа келип чыкъкъаныны абайламады.
Дагъ болюгининъ устасы Мефодий Пантелеевич эстакадалар арасында юре эди.
О штабелленген агъачларнынъ сортлары къарышып-къарышмагъаныны тешкере.
Макъпуленинъ якъын келип къалгъаныны эслегенинен:

— Коресинъми мынавы двадцатканы,— деп озеги къып-къырмызы агъачны тюртип косьтерди.
Диаметри йигирми сантиметрлик бу агъач къуруджылыкъкъа ёлланыладжакъ сагълам агъачларнынъ арасына къарышып тюшкен.
Бу иште ялыньыз складда чалышкъан къабулджы-бракёр къабаатлы.
Къабулджы агъачларнынъ хасталыгъыны эким киби бильмек борджлы.
Чурюк агъач сагълам агъачкъа къарыштымы, къыймети эксиле, бундан орман болюгининъ ишчилери ве умумен «Леспромхоз» буюк зарар коре.

— Бунъа не дейлер?—деди Мефодий Пантелеевич кене шу агъачны тюртип.

— Краснина,— деди Макъпуле бир кереден.

— Догъру айтасынъ бойле агъач шахтагъа кечмей.
Къабулджынынъ козьлери буны корьмеген.
Сенинъ звенонъда пычылгъан брак олса керек?

— Мефодий Пантелеевич,— деди Макъпуле джиддийликнен,— агъачнынъ пытакъларына, къабугъына бакъып, хасталыгъыны анълагъан энъ яхшы пычкъыджылардан бизим болюкте кимни билесиз?

Мефодий Пантелеевич Макъпуленииъ козюне тикилип бакъты.

— Сен манъа кене Мурадасылны айттырмакъ истейсинъ, ойлеми?—деп кулюмсиреди.

— Мурадасыл бир вакъыт бойле брак япмаз.
О, агъач экими.
Бу иштен анъламаса, кельгени киби пычкъыгъа япышмаз эди.

— Агъач экими амма башкъа шейде экимлик япмай,— деп кульди Мефодий Пантелеевич.
Макъпуле бу шакъаны озюне чекти.

— Керек олса, оны да япар, къолундан кельмейджек йигитке бенъземей,— деди Макъпуле.

— Догъру айтасынъ.
Мурадасыл яхшы адам.
Арекет этинъиз, болюгимизде бир той япайыкъ.

— Меним тоюм чокътан япылды, Мефодий Пантелеевич,
— деди Макъпуле гонъюльсизленип.
— Энъ яхшысы, сиз манъа бугунь изин беринъиз, мен эвге къайтаным.
Мусафир къаршыламакъ керек.

— Бизге мусафирликке дегиль де, яшамагъа кельсинлер.
Снзинъ киби ишкир адамлар чокъча кельсинлер.
 Мурадасыл бугунь иштемни?

— Юкъары чыкъып, динъленип бакъынъыз, онынъ «Бойся!» сындан орман инълей.

— Айды, яхшы, къайт Макъпуле.
Лякин сен бугунь мусафиринъни беклеме.

— О тюневин кельмек борджлы эди...

Макъпуле шай дегенде Мефодий Пантелеевич даа бир шейлер антаджакъ олып ачкъан агъызыны япты.
Айтаджакъ лафы ичинде къалды.
Тюневин ёлда дрезина къапакълангъаныны ве бир кьач адам яралангъаныны айтып, Макъпулени къасеветлендирмеге истемеди.

Ормандан койге къайтып кельмек ичюн бир саат ёл юрмек керек.
Макъпуленинъ бутюн тюшюнджеси Айрие эди.
Онынъ акъанынен узлашамагъаныны Макъпуле бильсе де, меселенинъ айрылыкъкъа барып чыкъкъанындан хабери ёкъ эди.
Айрие озь мектюплеринде аиле вазиетининъ бутюн инджеликлерини язмай эди.
Макъпуле хаялгъа далды:
«Эв сыры, эвде къалмакъ керек, дей эди Айрие.
Догъру айта экен.
Сыр сакъламагъа бильмеген адам ич бир вакъыт севип оламаз,
эм ойле аиленинъ оджагъы тез сёнер».

Айрие озь къорантасына, акъайына садыкъ бир къадын эди.
Не чексе, озю бильди.
Тапса ашады, тапмаса даянды.
Онынъ бу хусусиетлерини Алиман янълыш анълады.
Кой баласы деп бакъты онъа.
Фидане догъгъан сонь Айриенннъ эль-аягъы бир тамам багъланды.
Алиман озюнинъ янълыш фикирлерининъ къурбаны олды.
Онынъ эль-аягъы исе, бир тамам чезильди.
Айриеден узакълашып башлады.
Озюне башкъа эгленджелер къыдырды.
«Къыдыргьан тапар», дегенлери киби, о да тапты...
Макъпуленинъ бу шейлерден хабери ёкъ эди.
Айриенинъ келювине о, бир тарафтан къуванса, дигер тарафтан терен къайгъы астында къала.
Тез-тез койге келип етсе де, корюшсе, къызлыкъ вакъытларындаки киби бир сырдашып тойса, сонъ джаны раат оладжакъ.

Конге якъынлашкъанда онынъ къаршысына Зеранынъ «Есмасы» расткельди.
Макъпуле 6у адамны бильмей.
Онынънен бир ерде олмады, къонушмакъ сыра кельмеди.
Озю бир юваш адамгъа бенъзей.
Баягъы вакъыттан берли демирёлда ишлей.
Кимсеге зарары тийген адам дегиль.
«Асыл дюньяда ойле олып кельген ки, алманынъ эйисини къурт еген.
Зера киби джаризге ляйыкъ адам дегиль амма, ойле расткельген, не япаджакъсынъ?
Ай-ай, инсанлар къысметине къанаат этип, раат-муаббет яшасалар...
Ёкъ, адамнынъ козю тоймай экен.
Оны ялынъыз бир авуч топракъ тойдура.
Сагъ экенде не къадар берсенъ азлыкъ эте...
Зера меним звеномдаки анавы арслан киби Мурадасыл къадар пара аладжакъ ола.
Чаресини тапса оны да бир къашыкъ сувгъа богъаджакъ.
Шу адамнынъ тёккен тери эсабына бутюн звенонынъ яхшы къазангъанындан хабери ёкъ.
Сабадан акъшамгъадже башы ашагъыда.

Бунъа даянгъан бель олурмы?
Мурадасылнынъ бели даяна.
Онъа табиат челик киби сагъламлыкъ берген.
Анълашылгъанына коре Зеранынъ акъайы да эксик къазанмай.
Сонъ бунъа къанаатленмеген, нефисини йибере берген адамгъа не десенъ ери дегильми?
Алла сакъласын, шимди бу дагъ ичинде онынъ акъайынен расткельгенимни корип къалмасын, атеш пускюрир.
«Ёсмасыны» къазангъа къойып къайнатыр.
Ёкъ, о манъа бугунь бир саташты, бир даа илишсе кене шу пайыны алыр.
Динсизнинъ акъкъындан имансыз келир...»

— Не башынъны астынъ я?— деди о Макъпуленинъ тюшюнджелерини болюп.

— Тюшюнмеге шей азмы?
Эки омузынъ устюнде баш ташыгъан сонъ, тюшюнмеге меджбурсынъ,— деди Макъпуле адымларыны сыкълаштырыи.

— Тюневин ёлда дрезина къапакълангъаныны эшиттинъизми?

Макъпуле бу лафкъа бир кереден эмиет бермейджек олды.
Сонъ, абдырап сорады:

— Тюневин дейсинъми?
Олюм бармы?!

— Ичи адам толу олгъан сонъ...
О якътан кимсени корьмедим, не десем ялан.

Макъпуле адымларыны сыкълаштырып алгъаныны дуймай къалды.
Онынъ устюне къайнагъан сув тёкюльген киби олды.
Эсмери чырайы къансызланды, къоркъунчлы бир тюс алды.
Зеранынъ акъайы онынъ артындан бакъып къалганыны баягъы ёл юрген сонъ эследи.

«Демесе, Айриечигим къазагъа огърады?
Я ольген олса?...
Къуджагъында баласы да бар.
Вай, "тувгъанчыгъым не япайым экен?
Мына, ничюн о тюневинден берли келип чыкъмай.
Коресинъми дубараны.
Шимди догъру Себиля къартийге барайым.
Эгер аида Айрне олмаса...
Сонъ, эр шей белли...
Асыл бу Себиля аптемнинъ корьмегени бармы?
Инсан чокъ шейге даяна экен.
Та балалыгъында оларны бир мырза пек хорлагъаи.
Бутюы койнинъ джемааты чалашлар къурып, ёл кенарында, къарягъмур астында чекишкенлер.
Мырэанынъ эткенлери де бурнундан чыкъты амма, шу койнинъ халкъы оны аля даа къаргъаи.
Кель-келелим Советлер кунюнде, энди яшайыш корьдим дегенде, акъайы Сендамет колхозда биринджи элекгрик стануиясы къураяткъанда къазагъа огърап ольди.
Айрие о вакъыт кичкене къардашчыгъынен бу гъарипнпиъ къолунда къалды.
«Оксюз ольмез, орьселенир, кунь корер», дегенлери киби бу сабийлер де, меним киби, бабасыз осип еттилер.
Энди оларнынъ файдасыны корейнм дегенде, башымызгъа дженк фелякети чыкъты.
Онынъ бутюн азабыны биз корьдик.
Чайырларда сыпанакъ, аткъулакъ, къыджыткъан къалдырмадыкъ.
Бир къазан къыджыткъан шорбасына, бир къашыкъ ундан умач чалып, джан къуртардыкъ.
Буларны Айрие де яхшы бнле...
Совет ордусы коюмизни азат эткенде къуванчымыз ичимизге сыгъмады.
Айрие о вакъыт кемалына кельген къыз эди.
Пишкен алма терегинде турмагъаны киби, онъа да эвли-баркълы олмакъ керек эди.
Я кимге барсын?
Койде бир яш къалдымы?
Эписи дженкте эдилер.
Чокъусындан аля бугунь хабер ёкъ.
Эляк олды яш дживанлар.
Сонъ, анавы топчыларнынъ командири онынъ артындан тюшти.
Гузель адам эди.
Себиля апте разы олды.
Мен де разы олдым.
Эвлендилер.
Яхшы яшап башлагъан эдилер.
Амма шимди не олды?
Озюнен корюшмегендже айтмасы къыйын.
Корюшмек?..
Вай кене дрезинанынъ къапакълангъаны эсимден чыкъты...
Бу да насыл бир фелякет?»

Макъпуле бу тюшюнджелернен Себиля аптенннъ азбарына келип кирди.
Уйле маали эди.
Къапы алдында Себнля апте эчки сагъмакъта.
Азбарда тынчлыкъ.
Къартнйнинъ чырайында бир тюрлю денъишиклик сезильмей.
Демек, Айрие кельмегеи.
Макъпуленииъ ичине буз тюшкен кибн олды.
Эти-тени чимирдеп кетти.

— Себиля апте Айриеден хабер ёкъмы?—деди о дудакъларыны къалтыратып.

— Ёкътыр, балам.

Себиля апте шай деди де, эчкининъ эмчегини сон!»ки кере сыкъып, къопкъасыны кенаргъа тартты.

— Сизге кетмеге азырланам, деп язгъан мектюбиня озюнъ окъуп корьген эдинъ.
Ондан сонъ бир шей кельмеди.

Макъпуле индемеди.
Къартийнинъ къолундан къопкъасыны алды.
Ичинде бир литр къадар сют бар эди.

— Баягьы сют бере экен айванчыкъ,— деди Макъпуле.

— Эй, балам, къавелик сютни берсе олгъан.
Манъа даа не керек?
Юнус сют севмей.
О къадар зорлайым, агъызына биле алмай.
Бабасы киби сальте этли, хамыр ашлар севе.
Оны да мында къайдан аласынъ.
Айгиди дюньялар сени.
Кене яхшы, балам, къартоп чокъ.
Къартоп да экинджн отьмектир.
Бир вакъытлар о да ёкъ эди.
Сиз йигирми бирнинъ ачлыгъыны бильмейсиз.
О да дженктен бетер бир къыргъыилыкъ эди.
О вакъыт къартоп олгъан олсв, кимсе ачлыкътан къырылмаз эди...

Эвге кирднлер.
Макъпуле къопкъаиынъ сютюни безден чыкъарып, кичкене алюмин къазанчыкъкъа тёкти.

— Отур, къызым,— деди Себиля къартий Макъпулеге миндерчикни косьтерип.
— Мен абдест алайым, вакътым кечеятыр.

— Отурмакъ къайда, Себиля апте.
Бир аякъ кирип хатир сорадым.
Айриеден хабер ёкъмы экен?—дедим.

— Ах.
балачыгъым, онынъ тюшкен ери дюньянынъ бнр чети экен, дейлер.
Андан бизге келип чыкъкъандже.., Ким бар, ким ёкъ...

Къартийнинъ козьлери яшланды.
Макъпуле онынь гонълюни котермек истеди.

— Сабыр этинъ, Себиля апте.
Келир.
Ёлгъа чыкъкъан, ёлда къалмаз.
Торунынъызны да корерсиз.
Эчкинъизнинъ сютюне о да ярдым этер.

— Кельсин де балам, сют экимизге де етер.

Макъпуле сагълыкълашып чыкъты.
Лякин къайда кетеджегинн, кимден не барып сорайджагъыны бильмеди.
Баракнынъ артындаки тар сокъакъчыкъ бою адымлады.
Сонъра, токъталды, терен тюшюнджелерге далды...

Къара хабер ерде ятмай, дегенлсри киби, дрезнна къаиакълангъаны эр кеснинъ агъызында.
Лякин, дрезинада кимлер бар эди, кимлер къазаланды, буны кимсе бильмей.
Макъпуле конторагъа тараф адымлады.
Онынъ козю огюнден бннъ бир чсшит шей келип кечти.
Бир йыл эвельси бу ерлер бус-бутюн орман эди.
«Чамлыкъ» станциясынынъ адыны догъру къойгъанлар.
Этрафы чам тереклери олгъан сонъ, станциясы да чамлыкъ оладжакъ эбет.
Шимди Макъпуленинъ яшагъан ве чалышкъан болюги бу станциядан отуз докъуз километр авлакъта ерлешкен.
Бу болюкке къатнамакъ ичюн, «Чамлыкъ» станциясындан отуз докъуз километрлик тар демирёл пытагъы къурмакъ керек олды.
Макъпулелер совхоздан келип ишке башлагъан сонъ, бу демир ёл къуруджылыгъы бир къач айгъа биле бармады.
Отуз докъуз кнлометрлик месафеде дёрт дане кичкене демирёл станциясы къурулды.
Сонъра бу станцияларда орман болюклерннде чалышкъан ишчилер ичюн эвлер, бараклар япылды.
Буларгъа — Онынджы, Йигирминджи, Отузынджы ве Отуз Докъузынджы адлары берильди.
Мына шунынъ ичюн Макъпулелернинъ яшаган болюгине Отуз докъузынджы дейлер.

Айриеге Чамлыкъ стаициясыиа келнп тюшмек ичюн поезднен эки бучукъ сутка кельмек керек эди.
Насыл да олса, къуджагъына баласыны алып, о ёлгъа чыкъкъан.
Чамлыкъ станцнясыны келип тапкъан.
Адамлар оны корьгенлер, лаф эткенлер.
Амма, я корьгенлери энди эки кунь олды да.
Бу не демек?
Эки куньден бсрли насыл ола да, Отуэ докъузынджыгъа келип чыкъман бу къадып?
Мында, эльбетте бир шей бар.
Дрезинанынъ къапакълангъаныны эшиткен сонъ, Макъпуле темиз шашты.
Машина къатнагъан виляет дегиль.
Барып-бакъып кельмекнииъ чареси ёкъ.
Телефон ялыиъыз Чамлыкъ станциясынен багъ тута.
Адамлар бутюн ишлерини ялынъыз шу дрезина застасынен бнтирелер.
О да къапакълангъан.
Елда арекет токътагъан.
Не япмалы?
Мына бойле вакъытта истсристемез къышны хатырлайсынъ.
Къышта мин чапанъа орманнынъ дёрт-бир якъына ялла балам.
Не батакътан къоркъасынъ, не гольден.
Эр шей буз астында къала Бу ернинъ халкълары, анджакъ, чана ясамагъа огрснгенлер...
Эм боялы чаналары да бао.
Бу чаналарда байрам куньлерини отькерелср, шсэрге къатиаилар.
мусафирликке баралар, тойларда кезинелер Эм бу чаналарнм пе къадар вызлы айдасанъ, айда.
Ич де къапакъланмайлар Къапакъланмамасы ичюн чананынъ эки тарафында къанат киби махсус япылгъан ьки агъач билек бар Вызлы айланмаларда чана бир тарафы устюне янтая ве ёл догърулгъап сайын ,яваш-яваш чана да догърулып озюнннъ эски изине тюше.
Чананынъ зевкъыны ер_и халкълар эльбет де яхшы билелер.
Кельме адамлар буны кереги кнби анълап оламайлар.

Агъыр йыллар.
Дженкиннъ къалдырып кеткен яраларыны тюзельтмек ичюн нидже эмек, нидже манълай тери тёкмек керек.
Муаребе кечкен ерлерде койлер, шеэрлер харабе бир алгъа келип къалды.
Койлер янды, шеэрлер йыкьылды, копюрлер патлатылды...
Буларнынъ эписини къайта баштан къурмакъ керек.
Къурмакъ нчюн исе, кересте керек.
Я ашамакъ, ичмек, киймек меселесини айтмайсынъмы?
Къарнынъда оркестр чалса, къолларынъ ойнамай.
Мурадасыл киби йигитке бир куньде отуз кубометр агъач пычып абрамакъ ичюн, къазанынъ ичинде юрек тутаджакъ киби бир шейлер къайнамакъ керек.
Агъыр вазиет.
Дженк бутюн мемлекетни хараплады.
Уруш ёлларында къыргъынлыкъ олса, халкъ хозяйствосында, конлерде, колхоз-совхозларда дургъунлыкъ олды.
Техника олмаса, ишлемеге акъай къолу къалмаса, амбарлар бошап кетсе, укюмет къайдаи алып береджек санъа.
Бу вазиетии яхшы анълагъан Совет халкъы дженктен сонъ енълерини чермеи ишке киришти.
Олар эр шейге къатландылар.
Устю асты чамур олса да, даянды, чалыштылар.
Батакълыкъ ерлерде демирсл къурдылар.
Керск эди.
Кой ве шеэрлерге къуруджылыкъ материалы керек, шахталаргъа агъач керек.
Агъач, агъач.
Эр ерде, эр къуруджылыкъ мейданында агъачсыз иш олмай.
Мына, ничюн Макъпулелер, Мурадасыллар, Мефодийлер саба ярыгъындан, акъшам къаранлыгъына къадар орман ичинден чыкъманлар.
Олар ичюн, дерсинъ шимдилик бир тюрлю зевкъ яшамай.
Бутюн зсвкъ иште.
Яхшы ки, ишнинъ къолайыны билесипъ.
Ормап ишини эр кес бильмей.
Бу, багъчаджылыкъ я да экинджилик дсгиль.
Эр алда, эм( к севген адам эр иште озь кемалатыны косьтерир экен.
Мефодий Пантелеевич дерсинъ омюринде даа бойле ишкир адамлар корьмегеи.

— Не айтсанъ, дегенипъ киби япалар.
Пек сёз динълсй ве нсфес алмай чалышалар,— дей о топлашувларда.
Шунынъ ичюн болюкке ормаи ишининъ кетишатыны корьмсгс ким кельсе, технорук оны башга Мефодий Паителеевнчнинъ орман болюгине алып келе.
Чюнки, анда кимлср чалышкъаныны, юзю къызармайджагъыны биле.
Мсфодий Пантелеевичпииъ орман болюги бир йыл ичинде бутюн «Леспромхоз» боюнджа биринджиликни алды» Къышлыкъ дслянканы комиссиягъа теслим эткенде эр йыл бинълернен штраф берген олса, бу адамлар ишке тюшкен сонъ, онынъ болюги мукяфат алып башлады.
Орман усталарынынъ тилннен айткъанда о бонле ола.
Къышта къарнынъ теренлиги орман ичинде бир метрни кече.
Кесиледжек тереклерни къарнынъ устюнден йыкъсанъ, баарьде къар ириген сонъ, делянканынъ ичинде бирер метрлик кутюклср тикленнп къалалар.
Бу орман ишинде джинает сайыла, чюнки агъачнынъ энъ кейфиетлн ери тюбюнден башлай.
Эр бир терекнинъ тюбюнде бнр метр кутюк къалдырсанъ, орман болюги пек чокъ кънйметлн матсриал гъайып эте.
Шубесиз, орманда къышта чалышмакъ, яздан агъыр ола.
Пычкъыджынынъ къолунда балтасындан, пычкъысындаи, уйтеп йыкътырыджы сырыгъындан башкъа, мытлакъа курсги де олмакъ керек.
Эр бир терекни йыкъмакъ ичюн, бир метр теренлигинде къарны ерге къадар куреп, терекнинъ тюбюни ачмакъ шарттыр.
Бу агъыр вааифеге эр кес озюндже янаша.
Пычкъыджынынъ анълы я да анъсыз янашкъаныны иш вакътында тешкерип бильмекнинъ чареси ёкъ.
Нетиджеде, яз келе, комиссия къадалып тургъан кутюклерни, янып битмеген пытакъларны коре ве делянканы къабул этмей.
Орман болюги бунъа бир чокъ пара тёлемеге меджбур ола.

Мефодий Пантелеевич бу къасеветлерден ве штраф тёлВЯЙен къуртулды.
Чюнки, онынъ болюгинде бир тамам анълы ве ншкир адамлар чалышалар.
Шунынъ ичюн онынъ адамларгъа бакъышы сонъ ваЛъытта бутюнлен денъншип кетти.

— Асыл, бу дюньяда козюмнен корьмегендже бир I шейге инанаджагъым кельмей,— деди о бир кунь Макъпулеге.
— Мен совхоздан янъы кельгенлерни атта болюгиме алмагъа истемедим.
Ильки куньлери олардан четлеп| юрдим.
Гизлемейим, бу акъикъат.
Янълыша эксним Албу исе ,олар да, эр кес киби адий адамлар экенлер.
Мурадасылиыиъ эм озюне, эм ишине сукъланмамакъ мумкюн дсгнль.
Эм бу адамларда чокъ гузсль хусуснстлср бар экен.
Мына, бизим Отуз докъузынджыда сокъакъта тнленип, салланып юрген ким бар?
Эмек севген адам къысметини сокъакътан къыдырмай,

Мефодий Пантелеевичнииъ бу сёзлери ичюн Макъпуленинъ къуванчыидан козьлери яшланды.
Тувгъан бабасыны, озь севимлисини гъайып эткен, вс дженк фелякстинде инджерип къалгъан юрекни севиидирмеге чокъ шей керекми, аджеба?
О юречик азачыкъ аджджыгъа чыдамай.
патлап кетеджек ола.
Бир агъыз татлы лафкъа да чыдамай, учып кетеджек ола.
Мефодий Пантелеевич Макъпуленинъ козьяшларына аджынып бакъты.

— Зарар ёкъ, Макъпуле, сиз энди къыйынлыкъны баштан котерип аттынъыз.
Ишни яхшы билесиз.
Тек адамларгъа айтмакъ керек, чокъча къартоп сачсынлар.
Не ерге урлукъны ташласанъ, берекет.
Яз къыскъа.
Тсз-тез давранып сачсынлар.
Къышта, эр алда, мен сенинъ тоюнъда зевкъланмакъ истейим,— деди о шакъа тарзында.

— Мефодий Пантелеевич, сиз той лафыны эр корьгенде манъа айта бересиз, кимге эвлендиреджек оласыз я мени?—деди Макъпуле джылмайып.

— Мурадасылгъа,— деди о Макъпуленинъ козюне джиддий бакъып.

— Мурадасыл мени бегенмей, Мефодий Пантелеевич.
О пек дызман адам, шайлы йигит, лякин мен онъа келишмейиМТ Яшым буюк.

— Зарар ёкъ, келиштирирмиз.

— Зорнен севги олмай, Мефодий Пантелеевич.
Демнрнинъ эки уджу бир къызмаса, не къадар чёкючлесенъ бир-бирине къуралмай.

— Къурамагъа тырышмакъ керек, анълайсынъмы?
Сен о къадар атнк бир къадынсынъ, бунъа чаре тапамайджакъсынъмы?
Коресинъмн Зераны?
Шимди эр шейни фронтчасына чезмек керек.
О да янъгъыз, сен де янъгъызсынъ...

— Мсн Зеранен тенъ олмагъа авес этмейим.
Бу меселеге атиклик кечмей.
Эм акъайлар пек атик апайларны бегенмейлер, сакъыналар.
Мурадасыл пек юваш адам.

— Юваш, лякин баш!
Сен оны бир йылдан танымазсынъ, Макъпуле.
О талапкяр адам.

— Шубеленмейим.
Онынъ келеджеги яхшы.

— Лякин, Зсра кибисине илишсе, бир айдан йигитни танымазсынъ.
Языкъ олур адамгъа.
Эр алда сен тюшюнип бакъ, Макъпуле.
Мен болюгнмиз адындан тоюнъны яраштырмагъа азырым.

— Сагъ олунъыз, Мефодий Пантелеевич.
Сиз манъа буюк бир вазифе даа юклединъиз, деп кулюмсиреди о,— лякин инсан юрегине ёл тапмакъ, дагъ йыкъмакътан да къыйын...

Мефодий Пантелеевичнен Макъпуле арасында бойле самимий лафлар чокъ ола.
Орман болюгининъ ёлбашчысы озюни бойле саде алып баргъаны ичюн ишчилер оны севелер, онъа урьмет этелер.
Шунынъ ичюн де озь вазнфелерине намуснен янашалар.
Ишлеринде бирде-бнр къусур япсалар, брак я да башкъа эксикликни корьмей къалсалар бири-бирине аркъадашча ярдымда булуналар.

— Мефодий корьмезден эвель тюзетип къой,— дейлер.
Буны ёлбашчыдан къоркъып дегиль де, онъа урьмет этип япалар.
