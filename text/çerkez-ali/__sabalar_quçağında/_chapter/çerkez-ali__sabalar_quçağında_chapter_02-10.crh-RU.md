### X

Себнля апте къуванчындан бармагъа ер тапмай.
Янъы эвге кочгюлер.

— Эв ичинде чешмем, эв ичинде одунсыз янгъан оджагъым, балам!
Дюньяда бундан да яхшы раатлыкъ олурмы?— дей о эв хайырлап кельгенлерге.
Шимди онынъ нефес алмагъа вакъыты ёкъ.
Бутюн гедже къаве къавурып чыкъты.
Озьбекистандан кельген мусафирлер де бош отурмайлар.
Невбетнен къаве дегирменини айландыралар.
Бугунь биревлерге раатлыкъ, биревлерге чапкъаламакъ куню.
Ниает, Айрненинъ ве Арслановнынъ эвленюви муасибетинен отькериледжек эглендже акъшамынынъ куню кельди.
Эр эки тараф той япмагъа истемеселер де, сойсоплар, эш-досчлар, ганыш-билишлер йыгъылышып кельген сонъ, акъшамнынъ тойгъа айланып кетеджеги белли эди.
Арслановнынъ сойлары Ташкенттен трубаджы Шемшединнн, аккордеонджы ве дареджнни де алып кельгенлер.
Макъпуле экн куньден берли ишке чыкъмай.
Айриеге ярдым эте,Еремеев, Боденеджиев,Эмирвели, Теслиме, Юнус ве даа бир чокъ къолум-къомшулар сабадан берли той азбарында айланып юрелер.
Юнус озь вазифесинен огъраша.
Онъа эвлерни ве азбарнынъ ичини ярыкъландырув иши авале олунды.
Буюк оданынъ ортасына узун стол ерлештирильди.
Оданынъ къапысы софагъа ачылгъанындан анда эм къонушмагъа эм ойнамагъа ер къалдырылды.

Кузь кунешининъ алтын шавлелсри къаршыдаки юксек дагъларнынъ къарлы тёпслерини кумюш киби айдыланмакъта.
Совхознынъ сокъакъларында сшиллнктен куш» шавлеси корюнмей.
Сини киби тегерек кунеш, яваш-яваш ал ренкке боялып, сьшъырсыз чёллернннъ къойнуна сииъип кетти.
Дагълар ве юксек тёпелер де кунешнинъ сонъки нурларынен сагълыкълаштылар.
Посёлок шаматалы куньден сонъ сукюнетке далды.
Лякин, онынъ къызгъын аяты бир дакъикъа токътамады.
Бутюн сокъакъларны электрик лампочкалары айдынлаттылар.
Янъы совхоз посёлокынынъ устюне инсанларнынъ кучюнен яратылгъан акъшам кунеши догъды.

— Къана, ничюн башламаймыз?—деди Шемшединни тюртип Ташкенттен кельген эслидже мусафир.
Шемшедин трубасыны къолуна алды, бир уфюрди ве ашагъы айландырып клапанларыны шакъырдатты.
Сонъра аркъадашларынен берабер азбаргъа чыкъты.
Адети узьре той азбарында эр вакъыт къалабалыкъ ола.
Балалар бир кенаргъа топлангъанлар, эписи чалгъыджыларгъа бакъып козьлерини сюзип отуралар.
Четте сипирилип, темизленген ерде тёшельген миндерлер устюнде Себиля ве Месюде аптелернен берабер бир чокъ марамалы къартанайлар отуралар.

Чалгъылжылар аякъ устюне турып буюк эшкъ ве зевкънен хайырлав авасыны чалмагъа башладылар.
Чалгъы сеси бутюн «Алсабаны, юксек къаяларны, къырларны япъгъыратты.
Себиля апте даянамады, явлугъыны чыкъарып козьлериии сюртти.
Ава чалынып биткен сонъ, трубаджы:

— Эйилигинъиз хайырлы олсун!— деди.
Бутюн мусафирлер бнри-бирине эйлик хайырладылар.
Къартанайларнынъ козьлери яшкъа толдулар.
Той башлады.
Чалгъыджылар токътамай мусафирлерни марш чалып къаршылай алалар.
Марш токътагъанынен, учеви де бир кереден шенъ-шерамет олып, йырлайлар:

Той башлады мааллеминде.

Эки гузель эвлене...

Дареджинынъ дареси къоллары устюнде фырлана.
Къапы алдына топ-топ адам топлапа.
Шоферлер машиналарыны токътатып динълейлер.
Чалгъы сеслери эр кеснинъ гонълюни охшай, шенълендире, джоштура, эфкярыны къозгъай.
Бойле эеджанлы, этинъни-тенинъни чимирдеткен хош аэнкли эзгилер бу ернинъ тарихында биринджи кере янъгъырады.
Асырларнен бош яткъан тюм-тюз чёльге къач йыллар эвельси аят кетирильди.
Шимди бу аятнынъ зевкъы, эшкъынен янъгъырамакъта олгъан чалгъы сеслерини эмекчи адамларнен берабер ешиль тарлалар, багъчабагълар, мал фермалары, атта, къаршыдаки къар тёпели дагълар да динълейлер...

Чагъырылгъан мусафирлер бахшышларыны къонакъбайнынъ къолуна берип, озь ерлерине ерлешелер.
Боденеджиев аякъчылыкъ япа.
Мусафирлерни къабул этип, ерлиерине отурта.

Къапы алдында Молдабайнынъ машинасы келип токътады.
Боденеджиев чалгъыджыларгъа къолуны саллады.
Шемшединнинъ трубасы гурь давушнен бир ава алып кочьти, амма, къулакъларыиънынъ зары патлайджакъ.
Машинадан Каштанов, Къурбанбеков, Катерина тюштилер.
Оларны къаршылап Макъпуле, Еремеев ве Арсланов чыкътылар.
Катерина Михайловна къучакъ толусы бахшышынен Айриенинъ янына кетти.
Каштанов, Къурбанбеков чалгъыджыларгъа баш саллап селямлашты ве одагъа кирдилер.
Бекильген мусафирлер эписи кельдилер.
Еремеев, Катерина ве Макъпуле келиннен киевни чалгъы ве гурьдели къол шапылдылары алтында столгъа алып кельдилер.
Айрие ве Самедин озьлери ичюн айырылгъан ерге кечтилер.
Оларнынъ янында Каштанов, Къурбанбеков, Еремеев, Макъпуле ве дигер эш-достлары ерлештилер.
Акъшамны ачмакъ ичюн сез Андрен Андреевичке берильди:

— Урьметли достлар, сайгъылы мусафирлер!— деди о,— Совет халкъы муджизелер ярата.
Аятсыз, бош топракъларгъа аят кетире.
Биз де сизлернен берабер муджизе яратыджылардан биримиз.
Бизим къургъан эвлеримиз, тютюн аранларымыз, тюкянлар, бала багъчасы, хастахане, амам, идаре, ашхане, турмуш комбинаты ве дигер объектлеримиз, хусусан бу йыл тютюнден алгъан юксек берекетимиз бунъа мисаль ола билире.
Куню келир, бизлер даа буюк къазанчларнынъ шаады олурмыз.
Бнзим совхоз бугунькинден он дередже даа арткъачынеи девлетке тютюн етиштирип береджек.
Тютюнджиликнен берабер багъ-багъча ве дигер махсулатлар да етиштиреджскмиз.
Тютюн ашалмай аркъадашлар.
Емишни, ве дигер зарзаватларны къомшу колхозлардан ташып юреджекмнзми?
Эписи озюмизде олмакъ керек.
Бизлер яхшы чалышмагъа бильгенимиз киби, севмеге де билемиз.
Намуслы, эмексевер аркъадашларымыз Айрие ве Самединнинъ эйилигини джан юректен тебриклеймиз!
Сизлерге узун омюр, бахтлы аят истейим!
Омюринъиз, бугуньки акъшамны башымыз устюндеи сейир этип тургъан Ала-Тауныиъ омюрн киби узун олсын, севгинъиз, онынъ мермер ташлары киби къавий олсын!

Эль чырпмаларынен берабер, орталыкъны долу сеси янгъгъыратты.
Къаделер котерильди, анда-мыида шампан шишелерининъ тапалары атылып кеттилер.
Артга отургъанлардан бириси «Аджджы!» деп къычырды.
Янындаки адам онынъ къулагъына эгилип бир шейлер айтты.
О сусты.
Боденеджиев авучларыны окъалап:

— Аркъадашлар, алдынъызда аш, сув.
—Ашанъыз, ичинъиз!
Керек шейлерни манъа айтынъыз!—деди ве козьден гъайып олып кетти.
Чалгъыджылар сымарыш беклеп турмайлар.
Олар мында эйилик яраштырмагъа кельдилер.
Тойда чешит халкъларнынъ векиллеринден бар.
Усталар эм русча, эм къазахча, эм булгъарджа чала ве йырлайлар.
Эр кеснинъ гонълюни-хатрини тапалар.
Дареджи даресин кокюсине таяндырып, келиннен киевге бакъа да, озюнинъ уйдургъан шакъа йырыны айта:

Тютюн тизген къадынлар Ясар онынъ демстин..,

Кулькю ве шакъаларнен къаделер толып-толып бошалалар.
Боденеджиев къайда бош къаде корьмесин, шу ерге етишип келе де эр кеснинъ хатирини тапа, эксиклигини текмиллей.
Софада оюн башлады.
Марамалы эки къадын «Къыналы пармакъ, джез тырнакъны чалдырып ортагъа тюштюлер.
Оларнынъ бель бурып ойнагъанлары Каштановнынъ дикъкъатыны джельп этти.
Оюннынъ сонъуна къадар козьлерини олардан алмады.
Катерина бутюн вакъыт Айриенинъ бетине бакъа.
Бугунь Айрие онъа даа дюльбер, даа назик ве муляйим олып корюне.
О Айрнени пек бахтлы сая.
Озю де гуя онынъ киби келин олмагъа истей.
Тосат-Тосат онъа сарыла, нелердир айтып-айтып куле.
Дареджи даресини дырылдатып алды, софада хайтарма авасы янгъырады.
Кольмеклерини сыйпап, къушакъларынынъ арасына къыстырып ортагъа эки яш тюшти.
Оларнынъ чабик арекетлерини, фырлангъанларыны корьгенде Каштановнынъ омузлары да еринден къыбырдап башлады.
Оюн токътагъанынен аккордеонджы кошеде отургъан беяз сачлы адамнынъ янына барды.
Башыны эгильтип аккордеоныны таргкъанда, онынъ гурь перчеми козьлернне авдарылып тюшти.
Софада аякъ устюнде онъа дикъкъатнен козь этип тургъан къызлар юткъунып алдылар.
Беяз сачлы адам козьлерини азгъана юмып, «Бени де гъамдан азат эйле»ни созгъанынен той азбарындаки гъалягъуля бир кереден тынчланып кетти.

Йыр битер-битмез мусафирлернинъ арасында орта бойлу, устюнде иш урбасы олгъан бир яш къыз пейда олды.
О бираз ашыкъып юрсе керек, сачлары терли манълайына япышкъан.
Адамларны итеклеп бу къыз эп Айриеге тараф ынтыла.
Каштанов онынъ адамлар арасына сокъулгъаныны эслегенинен:

— Чеврениди, санъа не олды?—деп ташлады.
Бу Чевренидининъ къызы эди.

— Манъа Айрие керек,— деди о нефесини зорнен тыйып.

— Айрие бугунь кнмсеге керекмей, ялынъыз бир адамгъа керек,— деп кулюштилер ода ичинде кейфленмекте олгъанлар.

— Айрие апа, чыкъсанъыз бу якъкъа!— деди къыз веджанланып.

Айрне Арслановкъа бакъты, сонъра Катерина Мануйловнанен экиси котерилии софагъа чыкътылар.
Шу къыз Айриенинъ къулагъына эгилип бир шейлер айтты.
Айриенинъ чырайы тюрленип кетти.
Даа меселенинъ асылына етмеген Катеринагъа чевирилип:

— Молдабайны тез-тез чагъырынъ, машина керек!— деди.

— Не олды я?

Айрие Катеринанынъ къулагъына эгилип:

— Аптеси догъурамай экеи,— деп пысылдады.

Экимни чагъырсынлар,— деди Катерииа дудакъларыны бурюштирип.

— Ёкъ, Катерина Михайловна, район еринден эким кельгендже эки джан бир кереден эляк ола билир.
Чагъырынъ Молдабайны!

— Той геджеси мен сенн бу фасонда янъгъыз йибермем, айса мен де кетем.
Молдабай!..

Катерина, софанынъ кошесинде къысылып чалгъыджыларгъа бакъып къалгъан Молдабайгъа башыны саллады.
Молдабай машинасынынъ анахтарыны зынджырчыгъындан саллай-саллай Катеринанынъ янына келъди.
Арадан беш-он дакъикъа кечер-кечмез Катерина ве Айрие медпункттан бирер беяз халат кийип чыкътылар.
Априенинъ къолундаки кичкене чемоданчыкъны Чеврениди алды.
Машина той эвининъ шаматасындан, чалгъыларнынъ гурь давушындан узакълашып, яры геджеден сонъ, къою къаранлыкъ баскъан совхоз посёлогынынъ эвлери арасына синъип кетти...

— Мен элимден кельген ярдымны япарым, сиз эр алда экимге хабер этинъиз,— деди Айрие машинадан тюшкенде.

Локъсанынъ башы уджунда бир сюрю адам топлангьан Акъайы да, балалары да, къартанайлар да, эписи онынъ этрафында доланмакъталар.

— Одада кимсе къалмасын!—деди Айрие локъсанынъ янына кельгенинен.
— Катерина Михайловна сиз манъа ярдым этинъиз, келинъ бу якъкъа.

Айрие къолуны къойгъанынен баланынъ терс кельгенини анълады.
Лякин буны кимсеге бильдирмеди.
Озюнинъ бильген усулларынен локъсагъа ярдым этмеге башлады.

— Катерина, кетир манъа бир чаршаф,— деди о къолларыны локъсанынъ къарыны устюнден алмайып.

Айрие чаршафны бир къач кере букледи, яваштан локъсанынъ бели астына тыкъты.
Сонъра кьурсагъы устюне хачлап алды да, бир уджуны Катеринагъа туттырды, дигер уджуны озю авучлады.

— Динъле мени Катерина,— деди о.
— Мен тарткъанда — тартарсынъ, бошагъанда бошарсынъ анъладынъмы?..

Локьса даа зияде вайвалап башлады.
Катерина къадыннынъ бойле аджыныкълы вазиетте догъургъаныны шимдиге къадар озь козюнен корьмеген эди.
Локъсанынъ бетинден чыбыргъан тер тамчылары дерсинъ онынъ юрегини ирителер.
Озюнинъ манълайы да терден джибинди.
Аджынгъанындан къолу-аягъы нибериле, лякин Айриенинъ эмирине табий олмамакъ мумкюн дегиль эди.
Бутюн ишанч Айриеде.
Катерина онынъ джесюране арекетини корип, озь-озюнинъ гонъюлини ала.
«Бельки ольмез бичаре...
Даянса эди...
Ах, аначыгъым, тувгъанчыгъым, сабыр эт...»

Той озь зевкъы ве шадлыгъыиен девам этмекте.
Дюнья дегенинъ ойле шей экен.
Бир эвде джан меселеси аль олуна, дигер эвде кейф чатыла.
Шай олып кельген, шай олып кетеджек.
Табиат къануны.
Даимий бир шей ёкъ дюньяда.
Эр шей денъишип, тюрленип тура.
Эскилер оле, янъылар догъа.
Ёкъ, бу гедже олюм деген къоркъунчлы, тигис шей олмамакъ борджлы.
Айрие совхозымызнынь ярашыгъы.
Озю дюльбер, къоллары чебер.
Онынъ тою да ярашыкъ олмакъ керек.
Шунынъ ичюн той азбарындан бир сание шенълик-шераметлик эксильмей.
Шунынъ ичюн бу эки къырджыманнынъ эйилиги бутюн совхоз кишилерининъ зевкълы байрамына айланды.
Софада кейфленмекте олгъан къазах яшлары хорнен йырлап башладылар:

«Айттым салом, Къаламкъас.

%

%

%
Олар йырлап токътагъанларынен, орта яшларында бир къадын, янында отургъан къадындан:

— Акьыз, бу бизим «Растарандан сархош чыкътым деген тюркюмиз дегильми?— деп сорады.

— Шу тюркю эльбет.
Корьмейсинъми, сёзлерини къазахчагъа денъиштирип йырлайлар.

— Ёкъ, енгепче, о къазах тюркюси.
Сёзлери Абайнынъ.
Абай оны домбра чалып йырлай экен,— деди яшлардан бири.

— О якъыны алла биле.
Мен учёный дегилим.
Ола билир рус тюркюсидир.
Яшлыгъымда мен оны ур-патласын айтып юре эдим.
Мен о вакъыт Абайнынъ адыны да эшитмеген эдим.
Не олса да пек яхшы макъамы бар,— деди къадын.

Софада кене тюркю янъгъырады.
Бу сефер йыргъа джошкъан уйгъур яшы эди:

«Асмандаки ай болуп,

Джеми алими тенъ корьсем.

Пияланъда чай болуп,

Лсблеринънн куйдерсем...».

Аферин усталаргъа!
Санарсынъ эписи дюнья халкъларынынъ махсус музыка мектебини битиргенлер.
Ким не сымарласа, оны чалалар.
Микис Теодоракиснинъ аэнкли эзгилери янъгъырап башлагъанынен софадаки яшлар арасында отургъан къара козьлю эки къыз аякъкъа турып онынъ «Сен джумерт ве назик эдинъ» тюркюсини созып йибердилер.

Кошеде демн йырлап токътагъан къарт даянамады.
О аккордеонджыны озюнинъ янына чагъырды ве козьлерини юмып, агъырдан, буюк джошкъунлыкънен йырламагъа башлады.
Къарт эр кеснинъ дикъкъатыны джельп этти:

«Селям версем, селям алмаз,

Селямларым тутсын сени.

Бени ич де сезмез олдынъ.,

Гуняларым ютсын сени...»

Шенълик озь невбетинен девам этмекте.
Каштанов, Къурбанбеков, тосат-тосат Арслановкъа бакъып кулюмсирейлер.
Лякин, Арслановнынъ джаны тарсыкъып башлагъаныны эслемейлер.
Айрие ве Катерина чыкъып кеткен сонъ, Арсланов озюни тикенлер устюнде отургъан киби дуя.
Каштанов бунъа эмиет бермей.
Тюрлю оюнлар ве йырларнен кечмекте олгъан акъшамнынъ зевкъы оны бусьбутюн эсир алды.

Директор эр ерде озюнинъ тешкилятчы къабилиетини косьтере.
Бугунь, бу ерде шенъленмекте олгъан адамлар, бир аиледе яшагъан чешит халкъларнынъ векиллери, онынъ ёлбашчылыгъы алтында муджизелер яратгылар.
Нидже къыйынлыкъларгъа къатландылар.
Огюз арабасынен таш-топракъ ташыдылар, къазма-курекнен негиз къаздылар, балтанен агъач ёнып, дагъ йыкъып тюм-тюз чёльде янъы совхоз къурдылар.
О не ичюн шенъленмесин, о не ичюн гъурурланмасын,бугунь халкънен берабер о да шенълене, о да зевкълана.
Онынъ бунъа акъкъы бар.

— Аркъадашлар!
Менде бир теклиф бар,— деди аякъкъа турып кошеде акъшамдан берли индемей тургъан Эмирвели.
— Севимли директорымыз Андрей Андреевичнинъ сагълыгъына эпинъизнинъ бирер къаде котерменъизни истейим!

Бири-бирине урулгъан къаделернинъ чынъылтысы энди ерулып башлагъан чалгъыджыларгъа кене бир долу даа чалмагъа меджбур этти.

Айриенинъ ве Катеринанынъ къайда кеткенинден хабердар олгъан къадынлар, Молдабайнынъ машинасыны азбаргъа кирер-кирмез сарып алдылар.
Эр кес козь айдын хаберине ашыкъа.
Лякин не олды, не къалды, кимсе бильмей.
Айрие ве Катерина халатларыны ташламакъ ичюн янаша одагъа кирдилер.
Къадынлар бир шей анъламай оларнынъ артындан сюзюлип къалдылар.
Молдабай той одасына киргенинен Арслановкъа козь къыпты да:

— Джемаат, бугунь совхозымызда бир тютюнджи даа артты, Чевренидининъ къызы догъды!
Сагъ олсын, Айрие Арсланова!
Эки джанны олюмден къуртарды!— деп къычырды.

Молдабай сёзюни битирир-битирмез, беяз антерлерини балкъылдатып ичери Айрие ве Катерина келип кирдилер.
Одада «Урра!» сеслери янгъырады.
Усталар да бакъып отурмайлар.
Айрие ве Катерина озь ерлерине барып ерлешкендже ёл авасы чалдылар.

Каштанов, Къурбанбеков, Арсланов энди меселенинъ аслына еттилер.
Олар бири-бирининъ къулагъына эгилип бир шейлер пысылдашкъан сонъ, Къурбанбеков къолуна къадесини алып, аякъкъа турды.

— Ортакълар!—деди о.
— Молдабай пек догъру айтты.
Совхозымызда бир тютюнджн даа артты.
Тютюнджилер аилеси арта берсин.
Совхозымызнынъ келеджеги буюк.
Биз онынъ темелини къурдыкъ, келир бир кунъ бизлер къартайырмыз.
О вакъыт бизге совхознынъ ветеранлары дерлер.
Эстафетаны огъул-къызларымызгъа берирмиз.
Биз оларнынъ келеджеги ичюн къайгъырайыкъ, медениет оджакъларыны кенишлетейик, окъутайыкъ, бугунъ бизим къолнен япкъан ишлеримизни олар машиналарнен япарлар, бизим юзюмизни къызартмазлар, къартлыгъымызны къангъырырлар.
Бизим несиль къараманджа ишлер япмагъа алышты.
Эм бир вакъыт бурун котермез, япкъан ишини кимсеге юзлемез.
Мына, бугунь акъшам козюмиз алдында олып кечкен вакъиа бунъа мисальдир.
Биз Айриенинъ тоюны кечиремиз, о исе озь теджрибесини, озь кучюни ортагъа къойып, Чевренидининъ къорантасына бахт кетирди.
Сизинъ киби чебер инсанлар чокъ яшасын!
Ортакълар тютюн устасы Арслановнынъ, чебер къоллу Айриенинъ бахты ичюн бирер къаде котерменъизни теклиф этем!

Тойнынъ бутюн агъырлыгъы, аскъысы, низам-тертиб ишлери адетиндже аякъчыньшъ бойнунда дейлер.
Бу тойда да аякъчылыкъ вазифесини Боденеджиевнен Макъпуле алып баралар.
Каштанов Макъпулени ве Боденеджиевни оюнгьа давет этти.
Макъпуле «Он секиздир меним яшым»ны сымарлап, ортагъа тюшти.
Онынъ устюнде Мурадасылньгнъ алып берген парчадан тикильген антери балкъылдай эди.
Оларнынъ оюны эр кесни эеджанландырды.
Себиля апте козьлерини сюрте-сюрте келип акъча япыштырды.
Макъпуленинъ оюны Айриенинъ юрегини де чимирдетти.
Козьлерини достундан алмаса да, озю терен хаялларгъа далып кетти.
Оюн биткенинен Макъпуле Айриенинъ янына кельди.
Онынъ бетинден, козюнден опьти.
Сонъра, Катеринанен экисининъ арасына ерлешти...

Той сабагъа къадар шенълик ве шераметликнен девам этти.
Оюнны — йыр денъиштирди, йырны — оюн.
Оюнгъа чыкъмагъан адам къалмады демеге мумкюн.
Лякин, эр кеснинъ дикъкъаты Айрие ве Самединде эди.

— Келин, киев ойнамагъандже къайтмайджакъмыз!— деген сеслер янъгъырады.
Чаре ёкъ.
Самедин еринден турды, онынъ артындан Айрие котерильди.
Олар экиси де дженктен сонъ, бу куньге кельгендже биринджи кере къол котерип оюнгъа тюштилер.
Самединнинъ устюнде жилеткалы къара костюм.
Костюмнинъ алдындаки сол джебинде Айриенинъ нагъышлап берген явлугъынынъ чечекли уджлары корюне.
Арыкъ черели, узун бойлу Арслановнынъ устюнде шу костюм дерсинъ къатып къалгъан.

Айриенинъ устюнде беяз антер, беяз шербенти, беяз туфлилер.
Бети де, урбасы да баарьде ачкъан акъбардакъ киби бем-беяз.

Шемшедин трубасыны тепеге котерип, агъыр аоаны янъгъыратты.
Айрие, гольде ялдагъан беяз папий киби сюзюлип-сюзюлип ойнамагъа башлады.
Олар оюнгьа тюшер-тюшмез адамлар арасында «Беяз келин» ойнай деген фысылды даркъап кетти.
Оюн мейданында келин ве киев.
Эки дост, эки аркъадаш, эки юрек бир олып ойнамакъта.
Олар озь аяты, озь аналары, озь балаларынынъ, бутюн джемаатнынъ бахты ичюн ойнайлар.
Эшкъ олсун оларгъа!
